# -*- mode: mandoku-view; -*-
#+TITLE: 明會典
#+DATE: 2015-08-24 22:49:48.438095
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷一百十二
<pb:KR2m0010_WYG_112-1a>¶
欽定四庫全書¶
　明㑹典卷一百十二¶
　　兵部七¶
　　　軍役¶
軍政至重其目有收補重役冐名缺伍老疾等項皆見¶
於諸司職掌以後又有存䘏之法今附録之¶
　　諸司職掌¶
凡内外衛所軍士俱有定數大率以五千六百名爲一¶
<pb:KR2m0010_WYG_112-1b>¶
衛一千一百二十名爲一千户所一百一十一名爲一¶
百户所其有衛分軍士數多千百戸所統則一每一百¶
户内設總旗二名小旗一十名管領鈐束大小相維以¶
成隊伍管軍官員操練撫綏務在得宜毋敢紊亂空歇¶
若逃故老疾勾丁代補中間冐解同名并各項充軍重¶
復非止一端條開於後¶
　　　　收補軍士¶
　　諸司職掌¶
<pb:KR2m0010_WYG_112-2a>¶
凡遇各布政司并直𨽻府州縣勾解内外衛所逃故軍¶
人正身并戸丁到部審實明白逃軍照例斷發有能自¶
首者免罪復役其補役戸丁如在京衛分填給勘合差¶
人送發該衛交割在外衛所送赴該府通類差人押送¶
取收管囬照仍行移各衛收役年老殘疾發囬兊換壯¶
丁其㓜小戸下無丁者年十三四以上送衛操練七八¶
歳以下或發在營或發原籍依親行移該衛紀録候長¶
成勾補其有奸頑故推老疾不將壮丁補役者問罪如¶
<pb:KR2m0010_WYG_112-2b>¶
律仍勾壮丁若長解不行用心管押依律責限發囬根¶
捕受贓脫放送法司問罪其有民人首報投軍并逺年¶
歇役軍丁首報着役無衛分者照發外衛有原衛者就¶
發充軍仍行原籍官司體勘若有規避即提送法司問¶
罪¶
　　　　重役¶
　　諸司職掌¶
凡有陳告一戸或為垜集首報收集或為事問發在京¶
<pb:KR2m0010_WYG_112-3a>¶
在外衛所重復充軍二名三名者須行各衛着落當該¶
官吏保勘明白及掲照黄册果係同户别無人丁具奏¶
定奪其有為事免罪充軍正身并丁多者不准如有隠¶
瞞丁口朦朧陳告者問罪如律¶
　　事例¶
洪武二十三年令天下衛所有一户充軍二名者免一¶
名為民　洪熈元年令軍户重役者不問二處三處止¶
併一處其餘悉與開豁　宣徳四年令軍戸重役止有¶
<pb:KR2m0010_WYG_112-3b>¶
㓜丁二人者出幼之日以一丁補止役一丁補軍餘餘¶
衛皆免若調發别衛而本衛又勾户丁補役者勘實發¶
囬聼補見役衛分軍伍其招募等項見丁充軍事故照¶
名勾補者先解一名次具實有人丁申部擬奏定奪¶
　　　　冒名¶
　　諸司職掌¶
凡有陳告本户係是民籍止與故軍同名同姓被里甲¶
人等賣放正軍朦朧冒解者發囘合干有司提對曾經¶
<pb:KR2m0010_WYG_112-4a>¶
府縣陳告不理着令所管上司衙門歸問若俱不理必¶
須給批差人先提當該吏典并事内干問人數送法司¶
對問其有干問府縣官員具奏提取若被在衛軍人供¶
指就便送法司對問果係故軍生前妄報坐名勾取者¶
掲照黄册是實改正發囘為民仍行原衛着落親管官¶
旗挨勾應補正軍¶
　　事例¶
宣德四年令民户與軍姓名相同冒勾解補者照例審¶
<pb:KR2m0010_WYG_112-4b>¶
實開豁若同姓同名之人已經到衛食糧三年之上者¶
不准　十年令有妄指同姓同名為軍者雖有該部文¶
移坐取有司即與保明不許朦朧冒解　正統二年令¶
軍丁訴告冒解者暫收着役行移照勘果係冒解改正¶
為民妄告者行本衛究治¶
　　　　軍士缺伍¶
　　諸司職掌¶
凡内外衛所軍人或有死亡户絶或有陞調或為事起¶
<pb:KR2m0010_WYG_112-5a>¶
發等項缺下隊伍須要行移衛所保勘明白許令除豁¶
即於多餘軍内撥補若死亡止有幼丁許令本衛紀録¶
在伍作數其在逃未獲務要根勾正身俱各不許撥補¶
　　事例(見收補軍士及武庫司清軍項下/)¶
　　　　老疾軍人¶
　　諸司職掌¶
凡内外衛所軍人或征進工作傷殘或患痼疾及年老¶
不堪征差者須要保勘相驗是實許令户下壯丁代役¶
<pb:KR2m0010_WYG_112-5b>¶
若無少壯止有幼小人丁許令該衛紀録操練仍令老¶
疾隨營如果户絶無人掲籍查勘明白具奏除豁聼令¶
隨營或依親還鄉缺下軍伍於多餘軍内撥補¶
　　事例¶
洪武十五年令各衛軍士年老及殘疾有丁男者許替¶
役所管官旗留難者坐罪　二十三年令老疾軍有子¶
年一嵗二嵗該紀録者皆與正糧候成丁收役不許别¶
勾以亂隊伍　天順八年令府軍前衛㓜軍俱終本身¶
<pb:KR2m0010_WYG_112-6a>¶
不必遷補　成化十七年奏准幼軍有老疾者相視明¶
白具奏踈放開伍但逃者仍勾其户丁補役其補役者¶
亦終本身¶
　　　　存恤¶
　　事例¶
宣德元年令新勾到衛軍士限半月收幇月糧两月葺¶
理居室俟其安定方許差操　四年令天下衛所每軍¶
一名免原籍户下一丁差役在營軍餘亦免一丁令專¶
<pb:KR2m0010_WYG_112-6b>¶
一供給　正統二年差給事中御史各一員本部主事¶
一員督同五城兵馬巡㸃存恤有限内差撥及私役科¶
擾者𠫭奏問罪其各衛仍委官一員專管　三年令新¶
軍逃亡過二百人者該衛存䘏官罰俸五箇月過百人¶
者二箇月不及百人者两箇月在外衛所依在京例仍¶
從巡按按察司官㸃視　五年令新到軍人係曾勾赴¶
衛存恤一次重復在逃者不拘正軍户丁即送着役不¶
在存恤之例　𢎞治十三年奏准内外都司衛所官吏¶
<pb:KR2m0010_WYG_112-7a>¶
求索新軍財物因而逼勒在逃者指揮十名以上千户¶
鎮撫六名以上百户四名以上各問罪降一級每十名¶
六名四名各照數逓降不及前數及不曾得財者照常¶
發落¶
　　　　僉充民壯¶
軍籍之外有民壯有司僉㸃以備警急即古民兵之遺¶
意今附於軍役之後¶
　　事例¶
<pb:KR2m0010_WYG_112-7b>¶
洪武初立民兵萬户府簡民間武勇之人編成隊伍以¶
時操練有事用以征戰事平復還為民有功者一體陞¶
賞　正統十四年令各處招募民壯就令本地官司率¶
領操練遇警調用事定仍復為民　天順元年令招募¶
民壯鞍馬器械悉從官給本户有糧與免五石仍免户¶
下二丁以資供給如有事故不許勾丁　𢎞治二年令¶
選取民壯須年二十以上五十以下精壯之人州縣七¶
八百里者每里僉二名五百里者每里三名三百里者¶
<pb:KR2m0010_WYG_112-8a>¶
每里四名一百里以上者每里五名春夏秋每月操二¶
次至冬操三歇三遇警調集官給行糧其餘照天順元¶
年例　六年令官司私役民壯者照依私役軍餘例問¶
罪¶
　¶
　¶
　¶
　¶
<pb:KR2m0010_WYG_112-8b>¶
　¶
　¶
　¶
　¶
　¶
　¶
　¶
　明㑹典卷一百十二¶
