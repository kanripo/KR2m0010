# -*- mode: mandoku-view; -*-
#+TITLE: 明會典
#+DATE: 2015-08-24 22:49:47.318860
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷五十三
<pb:KR2m0010_WYG_053-1a>¶
欽定四庫全書¶
　明會典卷五十三¶
　　禮部十二¶
　　　王國禮一¶
　　　　封爵¶
　　明祖訓¶
親王授以金冊金寳(妃正授金/册不用寳)親王嫡長子年及十嵗¶
朝廷授以金冊金寳立為王世子如或以庶奪嫡輕則¶
<pb:KR2m0010_WYG_053-1b>¶
降為庶人重則流竄逺方如王年三十正妃未有嫡子¶
其庶子止為郡王待王與正妃年五十無嫡始立庶長¶
子為王世子親王次嫡子及庶子年至十嵗皆封郡王¶
授以鍍金銀冊銀印(子孫未封者稱王子/王孫言語皆稱裔㫖)親王女曰郡¶
主(自郡主以下/俱授誥命)郡王女曰縣主郡王孫女曰郡君郡王¶
曾孫女曰縣君郡王𤣥孫女曰鄉君靖江王府合比王¶
支郡王逓减一等稱呼女封縣君¶
凡王世子承襲王封朝廷遣人行冊命之禮授以金冊¶
<pb:KR2m0010_WYG_053-2a>¶
傳用金寳¶
凡王世子并郡王娶妃及郡王受封并郡王嫡長襲封¶
者當先上聞朝廷遣人止行冊命之禮¶
凡郡王子孫授以官職子授鎮國将軍(三/品)孫授輔國将¶
軍(四/品)曾孫授奉國将軍(五/品)𤣥孫授鎮國中尉(六/品)五世孫¶
授輔國中尉(七/品)六世孫以下授奉國中尉(八/品)¶
　　事例¶
洪武二十五年奏定王妃以下有所出者稱夫人　永¶
<pb:KR2m0010_WYG_053-2b>¶
樂間詔加鎮國将軍従一品輔國将軍従二品奉國将¶
軍従三品鎮國中尉従四品輔國中尉従五品奉國中¶
尉従六品　正統間令親王有長孫者授以世孫給一¶
品冠服郡王有長孫者授以長孫給二品冠服　天順¶
間定凡各王府所生子女年至十五方許請封　𢎞治¶
四年定親王世子授封其母始封夫人　十年定宗室¶
舊制郡王出府止封一妃鎮國将軍輔國将軍各止封¶
一夫人奉國将軍止封一淑人鎮國中尉止封一恭人¶
<pb:KR2m0010_WYG_053-3a>¶
輔國中尉止封一宜人奉國中尉止封一安人妾媵不¶
封十一定親王郡王子女封爵遵照祖訓及天順末詔¶
書例親王嫡庶子女郡王嫡長子孫俱年至十嵗請封¶
其餘子孫應封鎮國輔國奉國将軍鎮國輔國奉國中¶
尉者及各郡王各将軍中尉女俱照天順中例年十五¶
　許請封¶
　　　製名¶
　　明祖訓(見宗/人府)¶
<pb:KR2m0010_WYG_053-3b>¶
　　　　之國¶
　　事例¶
國初親王之國百官送至龍江闗後凡之國日上御奉¶
天門早朝畢文武百官稍退侍立上降寳座後坐王冕¶
服由左順門内引二人朝服前導由東第二橋上奉天¶
門至御前行五拜禮上賜王酒飲訖叩頭畢上起送王¶
至東階上王叩頭下上目送出午門王復叩頭闔門上¶
還宫百官不送惟先一日早赴王府行辭禮¶
<pb:KR2m0010_WYG_053-4a>¶
洪武間定凡王還國祭祀禮用豕一羊一葷素各一壇¶
祭于端門不用制帛後罷端門祭用葷素二壇祭于承¶
天門外¶
凡王之國所過州縣文武官迎接便服行四拜禮¶
凡王之國沿途合祀神祗近者大小皆親祭逺者望祭¶
仍先遣奉祀官灑掃社稷山川壇及旗纛廟預備祭物¶
王将到國前三日致齋至城外本處文武官率耆老出¶
城迎接不行禮導王詣社稷山川壇祭祀各官及耆老¶
<pb:KR2m0010_WYG_053-4b>¶
随班陪祭禮畢送王至宫陞殿行賀禮¶
凡王在途遇詔赦迎接行禮畢先退不聴開讀¶
凡王在途遇進賀表箋一體具服行禮天順五年奏准¶
凡王之國果従舊王府城外經過許出相見随即回府¶
若不従城外經過者不許¶
　　　慶賀¶
　　明祖訓¶
凡遇天子夀日王扵殿前臺上設香案具冕服率文武¶
<pb:KR2m0010_WYG_053-5a>¶
官具朝服行祝天地禮若遇正旦拜天地後即詣祖廟¶
行禮畢陞正殿出使官便服行四拜禮文武官具服行¶
八拜禮¶
　　事例¶
洪武十八年定凡王到國慶賀禮儀其日設儀仗扵露¶
臺上下之東西設大樂扵露臺上東西北向陳金鼓旗¶
扵承運門外軍職官員各守殿及王城門設文武百官¶
拜位扵丹墀文東武西設贊禮官二員扵文武百官拜¶
<pb:KR2m0010_WYG_053-5b>¶
位之北東西相向䕶従執事等官先詣圓殿後候典服¶
官啓請王具冕服訖典儀啓執事者先行四拜禮畢各¶
就位典儀啓請王陞殿導引官前導大樂作陞座訖樂¶
止贊排班引禮引文武官就拜位贊班齊鞠躬樂作四¶
拜平身樂止引禮引班首陞自東階由殿東門入至殿¶
中贊跪外贊同贊跪班首衆官皆跪班首致詞云某官¶
某等敬惟殿下欽承上命至國之初理當慶賀如係王¶
府官則稱臣某等後同内外贊俯伏興引禮引班首復¶
<pb:KR2m0010_WYG_053-6a>¶
位贊鞠躬樂作四拜平身典儀詣殿中跪啓禮畢樂作¶
導引王還宫樂止各官以次出凡慶賀禮儀俱同惟改¶
致詞¶
凡遇聖節及正旦冬至節日行告祝天地禮其日設香¶
案扵露臺上設王拜位于案前文武官拜位于丹墀之¶
東西王冕服就位各官具朝服随班四拜王詣香案前¶
跪衆官皆跪王致祝詞訖(随意/致詞)俯伏興復位衆官皆俯¶
伏興又四拜禮畢¶
<pb:KR2m0010_WYG_053-6b>¶
凡中宫夀日王冕服妃具禮服設香案扵内宫門露臺¶
上行告祝天地禮先四拜興王詣香案前跪告祝訖俯¶
伏興復位又四拜禮畢不用樂百官不随班¶
凡東宫夀日行告祝禮王皮弁服百官具朝服随班行¶
禮其儀同前¶
凡慶賀正旦禮王冕服文武百官朝服四拜班首由東¶
陛陞殿致詞云某官某等兹遇三陽開泰萬物咸新敬¶
惟殿下茂膺多福賀畢俯伏興復位又四拜禮畢¶
<pb:KR2m0010_WYG_053-7a>¶
凡冬至王夀日禮同惟改致詞冬至云某官某等兹遇¶
節應黄鍾日當長至敬惟殿下茂膺多福夀日云某官¶
某等兹遇殿下夀誕之辰某等敬祝千嵗夀¶
凡慶賀正旦冬至王夀日惟王府官屬及附郭衙門文¶
武官員稱賀在外各衛所府州縣衙門預期摘撥佐貳¶
官或首領官一員至日随班行禮本府典儀具啓本云¶
某處差某等官㡬員為正旦前来慶賀啓聞訖然後行¶
禮其有出使官員一體随班¶
<pb:KR2m0010_WYG_053-7b>¶
凡王妃到國五品以上命婦出城五里迎接送到宫行¶
八拜賀禮¶
凡遇冬至正旦五品以上命婦具服詣宫行賀禮贊四¶
拜班首由東陛陞殿跪外命婦皆跪班首致詞云某封¶
某氏等兹遇(正旦云履端/冬至云履長)之節敬詣王妃殿下稱賀如¶
王府官命婦為班首則稱妾某封某氏等後同興復位¶
四拜禮畢其王妃夀誕禮同惟詣王妃前致詞云某封¶
某氏等敬惟王妃殿下夀誕之辰祝千嵗夀其命婦班¶
<pb:KR2m0010_WYG_053-8a>¶
次照夫品級¶
　¶
　¶
　¶
　¶
　¶
　¶
　¶
<pb:KR2m0010_WYG_053-8b>¶
　¶
　¶
　¶
　¶
　¶
　¶
　¶
　明㑹典卷五十三¶
