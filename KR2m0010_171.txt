# -*- mode: mandoku-view; -*-
#+TITLE: 明會典
#+DATE: 2015-08-24 22:49:49.770839
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷一百七十一
<pb:KR2m0010_WYG_171-1a>¶
欽定四庫全書¶
　明㑹典卷一百七十一¶
　光禄寺¶
國初置尚食尚醴二局又置宣徽院設院使同知院判¶
典簿以統二局又改光祿寺正四品衙門設卿少卿寺¶
丞并主簿職專膳羞宴享等事又移太常司供需庫𨽻¶
之洪武四年又置法酒庫設内酒坊大使副使八年改¶
寺為司陞從三品衙門改主簿為典簿又設錄事置大¶
<pb:KR2m0010_WYG_171-1b>¶
官珍羞良醖掌醢四署毎署設令丞監事又設孳牧所¶
大使副使局庫俱革三十年復改司為寺署令為署正¶
又設司牲司仍改孳牧所為司牧局¶
　　事例¶
凡本寺供用牲口果菜等物上林苑四署照數進納供¶
用不足於民間買辦洪武間令本寺買辦比與民間交¶
易價錢每多一分永樂間差内官一員同本寺署官厨¶
役領鈔於在京附近州縣依時價兩平收買洪熈宣德¶
<pb:KR2m0010_WYG_171-2a>¶
以來止差署官厨役照前收買成化四年令光禄寺買¶
辦物料委堂上官一員及户科給事中監察御史各一¶
員㑹同估計時價錢鈔兼支具數奏領收買如有奸弊¶
科道官指實叅奏又令本寺每季預關内庫錢鈔專委¶
堂上官一員收掌遇買物料聽户科給事中及巡視御¶
史批押印信小票委該署官一員齎領收買四年令本¶
寺買辦一應物料姦頑之徒稱是保頭等項名色在街¶
强賖作弊害人者枷號三箇月滿日從重發落¶
<pb:KR2m0010_WYG_171-2b>¶
凡買辦錢鈔每歲該錢一千八百萬文鈔四百萬貫俱¶
赴天財庫領回收貯該科道官㑹同本寺委官每日買¶
辦各項雜物等用¶
凡本寺收納一應物料堂上官一員㑹同户科給事中¶
監察御史各一員於本寺大烹門内驗收¶
凡本寺供應物料文卷每月監察御史一員照刷具奏¶
凡各處解納果品厨料有從南京光禄寺轉送者正統¶
九年令不拘先後送納南京徑撥馬快船裝送¶
<pb:KR2m0010_WYG_171-3a>¶
凡每年冬月藏氷見禮部精膳司職掌¶
凡供用器皿俱該工部造辦後因不敷本寺自行買料¶
雇匠相兼造用¶
几扛擡物件永樂十八年奉㫖不許撞磕損壞違者治¶
罪¶
凡本寺進一應食物并筵宴茶飯等件器皿正統二年¶
𠡠令俱用印信揭帖明白開寫件數照進仍寫内官某¶
長隨内使某交領待用畢六尚司務要㸃檢如數交付¶
<pb:KR2m0010_WYG_171-3b>¶
尚膳監照原揭帖數㸃發出收領若不如數隨即具奏¶
挨尋務見下落或有失誤損壞亦要明白交還鉒銷以¶
憑稽考敢有隠瞞私用不發出及不舉奏者一體治罪¶
凡每月奉先殿薦新品物從太常寺轉送供薦¶
凡祭天地社稷山川享太廟省牲先二日本寺卿與太¶
常寺卿同於御前奏知省牲畢次日仍同復命¶
凡聖節正旦冬至或吉慶筵宴所用諸品膳羞酒醴從¶
禮部提調本寺供辦¶
<pb:KR2m0010_WYG_171-4a>¶
凡諸蕃國朝貢等使客并四夷來降土官人等管待茶¶
飯物料支送下程俱從禮部行本寺支送¶
凡郊祀時享祭山川等神陪祀官胙肉從本寺分給如¶
慶成有宴胙肉供用不分¶
凡遇節令文武百官例有宴如遇立春日春餅正月元¶
宵圓子四月八日不落莢五月端午凉糕粽子九月重¶
陽糕臘月八日麫俱先期奏請至日早朝畢復奏辦完¶
凡修實錄成賜宴進士恩榮宴及經筵日講東駕講讀¶
<pb:KR2m0010_WYG_171-4b>¶
酒飯俱本寺造辦¶
凡早朝文武官及各王府鎮巡等官公差人員見辭奉¶
㫖與酒飯俱本寺備辦祇待¶
凡大臣考滿差使等項賞勞羊酒疾病賜米肉醬菜等¶
物俱本寺辦送¶
凡喪葬合用祭祀品物從禮部行本寺備辦¶
凡厨役懸帶雙魚銅牌本寺具手本於内府印綬監關¶
領¶
<pb:KR2m0010_WYG_171-5a>¶
凡厨役老疾代替逃亡勾補等項俱從禮部查行¶
凡各王府缺典膳吏部行本寺於年深厨役内揀選送¶
用¶
凡傳奉聖㫖本寺附録文簿不補本覆奏¶
凡本寺官吏俸粮俱於禮部帶支¶
　　大官署事例¶
凡每嵗浙江等處嘉興等府解納白熟粳米四萬九千¶
石粟米五萬五千石收充每日造飯祇待内府衙門官¶
<pb:KR2m0010_WYG_171-5b>¶
吏監生錦衣衛將軍勇士及各監局等衙門軍民等匠¶
食用¶
凡直隸等處解納粟榖八千石稻榖二千石黑豆五百¶
五十石菉豆二百石收充餧養牲口等物用¶
凡野味毎嵗南直隸廬州等府額辦活鹿八十四隻解¶
至工部轉送收養供應上用¶
凡供用牲口每嵗浙江等處解納鵝三萬二千五十隻¶
收養供辦奉先殿等處祭祀并各宮膳羞及外夷人員¶
<pb:KR2m0010_WYG_171-6a>¶
筵宴下程等用折色鵝一隻銀三錢¶
凡每嵗時節各墳并内承運庫教塲馬神廟等處祭祀¶
本署出票於良醖掌醢珎羞三署支白麫六萬七千三¶
百五十斤餳糖五百三十四斤赤豆四十四石二斗五¶
升造辦祭物¶
凡旛竿蠟燭二寺飯堂濟貧日逐給與粟米六石¶
凡筵宴每嵗慶成宴該用上中下卓共二千五百卓千¶
秋節并節令等項每宴共一千二百卓¶
<pb:KR2m0010_WYG_171-6b>¶
凡每嵗該用木柴六百八十萬斤木炭三萬四千斤俱¶
工部坐派臺基厰日逐領用¶
本署原額厨役三千一百二十名¶
　　珍羞署事例¶
凡每嵗南直隸常州等府解納白熟粳米一千三百五¶
十石白熟糯米四百五十石黃豆一千五百五十石菉¶
豆二千四百石青菉豆四百石白豆二石山黃米七十¶
石大青黃豆二十石赤豆六百石收辦奉先殿供養并¶
<pb:KR2m0010_WYG_171-7a>¶
各宫膳羞等用¶
凡直隸等處解納黑豆九百石薥秫六百石收充餧養¶
牲口等物用¶
凡福建等處解納白沙糖五萬七千斤黒沙糖四萬五¶
千斤蜜四萬七千斤鹽滷三千斤茶葉一萬五千斤先¶
春等茶芽三千八百七十八斤雞彈一十二萬箇收充¶
供養膳羞茶飯等用¶
凡野味每嵗南直隸廬州等府額辦天鵝二百六十七¶
<pb:KR2m0010_WYG_171-7b>¶
隻解至工部轉送收養供應上用¶
凡乳牛原額該兵部坐派直隸等處解納一百九十九¶
隻擠乳造辦酥油乳餅等物充供養膳羞等用¶
凡每嵗時節各處祭祀本署出票於良醖掌醢二署支¶
白麫二萬三千五百四十一斤香油餳糖俱四千五百¶
二十四斤造祭品用¶
凡每嵗該用木柴二百五十萬斤木炭一百萬斤領用¶
與大官署同¶
<pb:KR2m0010_WYG_171-8a>¶
本署原額厨役一千四百六十四名¶
　　良醖署事例¶
凡每嵗浙江等處解納白熟糯米一萬二千石菉豆五¶
百石蕎麥五十石收造麯酒供奉先殿等處祭祀并進¶
宫及給内外官員祇待四夷筵宴下程各監局官匠人¶
等用其内外官員官匠人等每嵗自五月至八月停給¶
凡直隸等處解納小麥三萬六千石收造白麫供大官¶
珎羞掌醢三署支用¶
<pb:KR2m0010_WYG_171-8b>¶
凡牲口該浙江等處解納綿羯羊一萬一千隻每隻重¶
三十斤祭祀羊每隻重五十斤雞三萬七千九百隻收¶
養供大官署支用折色羊一隻銀一兩祭祀羊一隻銀¶
四兩雞一隻銀三分¶
凡料食該直隸順德等府解納菉豆九千石豌豆二百¶
石大麥三百石薥秫八千石收充養牲口磨驢等用¶
凡拽磨用驢原額九十一頭遇有倒死瘦損不堪者該¶
順天府派所屬州縣換補¶
<pb:KR2m0010_WYG_171-9a>¶
凡磁器河南等處彰德等府每嵗解納缸五百隻罈三¶
萬二千七百箇酒缾一千八百五十箇¶
凡每嵗南京差官厨運送官細煮酒一十萬缾收充各¶
項支用¶
凡每歲該用木柴二百二十萬斤領用與大官署同¶
本署原額厨役一千二百五十名¶
　　掌醢署事例¶
凡每歲該直隸等處常州等府解納白熟糯米一千石¶
<pb:KR2m0010_WYG_171-9b>¶
白芝蔴七百石芝蔴一萬三百石黄豆三百九十石大¶
麥三百石大青黄豆二十石收造餳糖香油醬醋供用¶
凡江西等䖏解納蓮肉三萬斤膠棗六萬六千五百斤¶
牙棗三千斤栗子八千斤紅棗八萬八千斤柿餅八萬¶
七千斤荔枝圎眼各三萬三千斤榛子六萬二千斤銀¶
杏一萬三千斤核桃十五萬九千斤乾葡萄一萬八千¶
斤菱米九千斤帶殻蓮子五百斤尖頭榛子五百斤松¶
子一萬四千斤木耳一萬三千二百斤香蕈一萬斤菉¶
<pb:KR2m0010_WYG_171-10a>¶
笋十萬五千斤川椒八千五百斤花椒九千斤杏仁七¶
千六百斤上鹻三萬五千斤茴香三千斤&KR1190;砂一千五¶
百斤火薫猪肉一萬五千五百斤乾薑九百五十斤薄¶
荷二千四百斤蒔蘿一千斤蘑菇四千四百斤大蒜一¶
千斤青鹽十五萬斤白鹽四萬斤乾魚十四萬八千斤¶
鱭魚一萬斤鰳魚九百八十四尾收充供養茶飯齋醮¶
祇待等用¶
凡浙江等䖏解納祭祀猪一百五十口每口重一百五¶
<pb:KR2m0010_WYG_171-10b>¶
十斤肥猪一萬八千九百口每口重一百斤收充大官¶
署支用折色祭祀猪一口銀五兩肥猪一口銀一兩七¶
錢五分¶
凡磁器河南等䖏彰德等府解納缸五十隻罈一萬五¶
千七百箇酒缾一千二百五十箇¶
凡每歲該用木柴六十萬斤領用與大官署同¶
本署原額厨役一千五十名¶
司牲司養牲軍人六十名民人五十名¶
<pb:KR2m0010_WYG_171-11a>¶
司牧局養牲軍人一百五十名¶
　　南京光禄寺大官署事例¶
凡奉先殿供養每月用鵝四十隻雞三百三十隻羊七¶
隻猪二口¶
凡毎嵗奉先殿薦新該南京太常寺送到活鹿獐兔彘¶
猪子鵝等牲口供用¶
凡每嵗時節若王妃及内官墳所開閉庫藏并大小教¶
塲新江口等䖏祭祀該用品物於本寺良醢等三署關¶
<pb:KR2m0010_WYG_171-11b>¶
支猪五十一口羊五十一隻白麫一千九百五十斤豆¶
粉三十斤沙糖五十斤¶
凡每嵗該湖廣浙江廣西并直隸寧國等府納活鹿一¶
百五十二隻醃臘解赴光禄寺供用近例每鹿一隻徵¶
收銀二兩解送南京工部轉送本署類解工部轉送光¶
禄寺交收又每嵗該直隸滁州衛進鷀䳓八隻鵪鶉一¶
千一百隻内除奉先殿薦新外其餘附南京尚膳監解¶
送光禄寺交收又本寺司牲司送到綿羯等羊三十隻¶
<pb:KR2m0010_WYG_171-12a>¶
宰凈送本寺掌醢署醃造亦解光禄寺交收¶
凡每嵗直隸松江等府納次等粳米一萬七千石白熟¶
粳米六十石造飯祇待南京内府各衙門官吏監生及¶
軍民匠役食用又三日一次宰猪一口作各官食用又¶
毎嵗關本寺掌醢署醬一千八百斤醋一千八百缾花¶
椒六十八斤八兩鹽二千一百斤并醋蒜苗青菜作官¶
吏監生下飯¶
凡牲口料食該應天府屬縣納稻榖三百石粟榖一百¶
<pb:KR2m0010_WYG_171-12b>¶
石¶
凡嵗用木柴該龍江瓦屑壩抽分竹木局關支一百八¶
十萬斤應天等府出脚價銀運納¶
本署原額厨役二百六十六名女户三名¶
　　珍羞署事例¶
凡每嵗奉先殿供養該應天等府納白熟粳米八石黄¶
豆一十三石日逐造辦雪糕等物又養乳牛一百五十¶
隻擠乳造辦酥油及常州等府納茶葉共七十斤又南¶
<pb:KR2m0010_WYG_171-13a>¶
京太常寺每嵗送到雞鴨子鮮菜等物¶
凡每嵗時節各處祭祀造辦茶食二百五十五斤大頂¶
花七頂響糖芝蔴纒各二十五箇雪棃七十五斤鮮菱¶
七十五斤橘子七十斤¶
凡每嵗應天等府納蜂蜜九千斤造櫻桃等煎三起共¶
四千九十八斤一十二兩南京尚膳監差官送京供應¶
又福建建寧府納茶芽五十二斤解光禄寺交收¶
凡每嵗四月内南京太常寺送到雉雞十隻十月内送¶
<pb:KR2m0010_WYG_171-13b>¶
到活鴈十五隻内除造辦薦新外其餘於十一月内宰¶
送本寺掌醢署醃造解光禄寺交收又直隸滁州送到¶
活天鵝六隻活鴈三十八隻内除薦新外其餘付南京¶
尚膳監解光禄寺交收¶
凡每嵗湖廣江西并直隸安慶等府送到天鵝四百五¶
十九隻南京工部轉送本寺醃臘解光禄寺近例每天¶
鵝一隻收價銀五錢類送工部轉送光禄寺交收¶
凡本署嵗用木柴一十三萬九千六十斤關支運納與¶
<pb:KR2m0010_WYG_171-14a>¶
本寺大官署同¶
本署原額厨役二百四名女户二名¶
　　良醖署事例¶
凡每嵗該松江等府納白糯米二千三百石又直隸太¶
平等府納菉豆四十石供造酒用¶
凡造酒計御細煮酒三千六百缾充奉先殿供養及各¶
處祭祀又官細煮酒一十萬缾解光禄寺交收其酒缾¶
直隸寧國府解納¶
<pb:KR2m0010_WYG_171-14b>¶
凡造白麫該直隸徽州府納小麥一千二百石造麯一¶
十萬六千二百斤本寺珎羞大官二署按月作供養祭¶
祀及掌醢署支作造醬用其磨牛一十一隻該直隸鳯¶
陽等府解送本寺司牲司寄養凡牲口料食該應天府¶
納稻榖四十石¶
凡奉先殿供養每月本署官帶領厨役與京縣鋪户買¶
雞七十四隻及孝陵神官監送到白烏雞二十二隻充¶
本寺大官署按月支作奉先殿供養其合用羊隻亦該¶
<pb:KR2m0010_WYG_171-15a>¶
鋪户買辦及每月三次南京江東門宣課司抽分送到¶
亦准大官署支用作供養并時節各處祭祀¶
凡本署嵗用木柴五十萬斤關支運納俱與本寺大官¶
署同¶
本署原額厨役一百八十七名¶
　　掌醢署事例¶
凡每嵗京縣納芝蔴六十石黄豆四十石稻皮八千斤¶
打造香油醬醋充奉先殿供養及凉樓醬菜等用又兩¶
<pb:KR2m0010_WYG_171-15b>¶
淮鹽運司該納青白鹽四萬斤樣鹽二千斤亦充凉樓¶
醃菜等用¶
凡每月本署官帶領厨役與京縣鋪户買辦荔枝圎眼¶
菉豆芝麻等項亦造供養及時節各處祭祀用¶
凡毎嵗本寺大官署送到獐兔雞鴈綿羯等羊共四十¶
八隻醃造及直隸通州河泊所送到鰳魚一千尾除用¶
十一尾薦新外其餘醃造俱解光禄寺交收¶
凡每嵗該直隸丹陽縣納蒜苗五萬根蒜頭四萬箇及¶
<pb:KR2m0010_WYG_171-16a>¶
南京江東宣課司納蘿蔔四百斤醃造俱充本寺大官¶
署支用¶
凡每月三次該南京江東宣課司抽分活猪三十五口¶
於西安等門并本寺良醖署支糟糠等物喂養充本寺¶
大官署支用¶
凡每月聚寳門等處飯堂濟貧放支香油一百五十斤¶
青鹽一百八十斤醬一百八十斤醋一百五十缾花椒¶
三十六斤¶
<pb:KR2m0010_WYG_171-16b>¶
凡本署嵗用木柴四萬斤關支運納俱與本寺大官署¶
同¶
本署原額厨役一百四十三名¶
　　司牲司事例¶
凡養乳牛原額二百隻委官百户一員督軍擠乳供應¶
凡養綿母羝羊原額一百二十隻并孳生羊羔每年編¶
取七十隻遇二月初一日揀選一隻薦新外春秋二季¶
各羊毛剪送南京司設監交收¶
<pb:KR2m0010_WYG_171-17a>¶
凡牲口該雞一百六十八隻鵝二百三十五隻鴨一百¶
九十隻内使一員督軍餧養其雞鵝鴨彈送本寺掌醢¶
署醃造解光禄寺交收¶
凡牛羊等牲口嵗用料食黄豆一千五百石應天府納¶
菉豆四百石直隸太平府納稻榖五百石亦應天府納¶
細稻草六萬六千二百包直隸安慶等府納用¶
本司養户二十六名軍人一百名¶
　　太僕寺¶
<pb:KR2m0010_WYG_171-17b>¶
洪武六年置太僕寺從三品衙門在滁州設卿少卿寺¶
丞等官職專牧馬之事三十年置北平及遼東山西陜¶
西甘肅等䖏行太僕寺永樂元年改北平行太僕寺為¶
北京行太僕寺十八年改稱太僕寺洪熙元年復稱北¶
京行太僕寺正統六年定今名以原置在滁州者為南¶
京太僕寺¶
　　所屬¶
永樂四年設北京苑馬寺領清河金臺等六監常春順¶
<pb:KR2m0010_WYG_171-18a>¶
義等二十四苑十六年裁革以其馬屬北京行太僕寺¶
牧於民間今所領府衛州縣共三百六處在京順天府¶
(三州二/十四縣)金吾左衛金吾右衛富峪衛濟陽衛大寧前衛¶
大寧中衛武成中衛龍驤衛神武左衛神武後衛義勇¶
左衛義勇右衛義勇中衛義勇前衛義勇後衛燕山左¶
衛燕山右衛燕山前衛忠義左衛忠義右衛忠義前衛¶
忠義後衛大興左衛羽林前衛寛河衛㑹州衛蔚州左¶
衛在外直隸保定府(三州十/七縣)真定府(五州二/十六縣)順德府(九/縣)¶
<pb:KR2m0010_WYG_171-18b>¶
廣平府(九/縣)永平府(一州/五縣)河間府(二州十/六縣)大名府(一州/十縣)河¶
間衛德州衛德州左衛大同中屯衛瀋陽中屯衛真定¶
衛定州衛永平衛撫寧衛盧龍衛東勝左衛東勝右衛¶
山海衛開平中屯衛興州左屯衛興州右屯衛興州前¶
屯衛興州後屯衛興州中屯衛涿鹿衛涿鹿左衛涿鹿¶
中衛定邊衛武清衛忠義中衛鎮朔衛薊州衛通州左¶
衛通州右衛神武中衛遵化衛滄州千户所武定千户¶
所沂州衛大寧都司保定左衛保定右衛保定中衛保¶
<pb:KR2m0010_WYG_171-19a>¶
定前衛保定後衛茂山衛營州左屯衛營州右屯衛營¶
州中屯衛營州前屯衛營州後屯衛寛河千户所山東¶
布政司濟南府(四州二/十三縣)兖州府(四州二/十一縣)東昌府(三州十/五縣)¶
河南布政司開封府(一州/七縣)彰德府(一州/三縣)衛輝府(六/縣)已上¶
各屬俱有專管馬政官各府通判一員各州判官一員¶
各縣縣丞或主簿一員各衛指揮一員各所千户或百¶
户一員𢎞治十三年各衛止委指揮一員分管¶
少卿一員巡視京營及各邊騎操馬匹一員巡視順天¶
<pb:KR2m0010_WYG_171-19b>¶
府所屬寄牧馬匹俱領𠡠一年更替¶
寺丞一員管順天府所屬寄牧馬匹一員管京衛孳牧¶
騎操馬匹一員管保定府所屬一員管真定府所屬一¶
員管順德廣平二府所屬一員管河間府所屬一員管¶
永平府所屬一員管大名府所屬一員管山東濟南府¶
所屬一員管山東兖州府所屬一員管山東東昌府所¶
屬一員管河南開封彰德衛輝三府所屬俱三年更代¶
每嵗春二月秋八月出巡照依兵部馬政事例逐一興¶
<pb:KR2m0010_WYG_171-20a>¶
舉嵗終比較遇更代之年具所行事蹟造冊繳部查照¶
其山東等都司所屬衛所各從本司委官提督遇有解¶
到孳生馬匹照例發屬寄養¶
　　事例(見兵部車駕司/)¶
　　南京太僕寺所屬¶
洪武七年設羣牧監隸本寺二十三年定為十四牧監¶
九十八羣二十八年裁革以其馬令有司提調孳牧今¶
所領府衛州縣總八十二處在京應天府(八/縣)在外江南¶
<pb:KR2m0010_WYG_171-20b>¶
直隸鎮江府(三/縣)寧國府(一/縣)太平府(三/縣)廣德州(一/縣)江北直¶
隸鳯陽府(四州十/四縣)揚州府(三州/六縣)淮安府(二州/九縣)廬州府(二/州)¶
(五/縣)滁州(二/縣)和州(一/縣)徐州(四/縣)滁州衛已上各屬專委管馬¶
官員並與太僕寺同¶
分管少卿一員寺丞四員出巡交代等項俱與太僕寺¶
同¶
　¶
　明㑹典卷一百七十一¶
