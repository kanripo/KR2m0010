# -*- mode: mandoku-view; -*-
#+TITLE: 明會典
#+DATE: 2015-08-24 22:49:49.151971
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷一百四十三
<pb:KR2m0010_WYG_143-1a>¶
欽定四庫全書¶
　明㑹典卷一百四十三¶
　　刑部十八¶
　　　提調牢獄¶
　　諸司職掌¶
凡本部見問囚人設置司獄司監禁每月山東部案呈差委¶
主事一員躬親提調一應牢獄各部每夜又各委官各㸃本¶
部囚數應柙而柙應枷杻而枷杻應鎖鐐而鎖鐐將監門鎖¶
<pb:KR2m0010_WYG_143-1b>¶
閉牢固封鎖其總提牢官將鎖匙拘収督令司獄輪撥獄卒¶
直更提鈴至天明各提牢官將監門鎖封看訖令司獄於總¶
提牢官處闗領鎖匙眼同開鎖照依各部取囚勘合内名數¶
㸃放出監各該獄卒管押赴部問畢隨即押回監収頃刻不¶
得摘離左右務要内情不得外出外情不得内入使人知幽¶
囚困苦之狀以頓挫其頑心又行提督司獄人等常加¶
潔淨不致刑具顛倒獄囚飯食以時接逓母得作弊刁¶
蹬其有寃抑不伸及淹禁日久不與决者提牢官審察¶
<pb:KR2m0010_WYG_143-2a>¶
明白呈堂整治¶
　　明令¶
凡牢獄禁繫囚徒年七十以上十五以下廢疾散收輕¶
重不許混雜枷杻常須洗滌蓆薦常須鋪置冬設暖匣¶
夏備凉漿無家屬者日給倉米一升冬給絮衣一件夜¶
給燈油病給醫藥並令於本處有司係官錢粮内支放¶
獄司預期申明闗給毋致缺悞有官者犯私罪除死罪¶
外徒流鎖收杖以下散禁公罪自流以下皆散収司獄¶
<pb:KR2m0010_WYG_143-2b>¶
官常切拘鈐獄卒不得苦楚囚人提牢官不測㸃視違¶
者禁子嚴刑斷罪獄官申達上司究治¶
凡各府司獄專管囚禁如有寃濫許令檢舉申明如本¶
府不准直申憲司各衙門不許差占府州縣牢獄仍委¶
佐貳官一員提調其男女罪囚須要各另監禁司獄官¶
常切㸃視州縣無司獄去處提牢官㸃視若獄囚患病¶
即申提牢官驗實給藥治療除死罪枷杻外其餘徒流¶
杖罪囚人病重者開疎枷杻令親人入侍笞罪以下保¶
<pb:KR2m0010_WYG_143-3a>¶
管在外醫治病痊依律斷决如事未完者復收入禁即¶
與歸結¶
　　事例¶
洪武十五年令獄囚貧不能自給者人給米日一升¶
二十四年革去獄囚口糧　永樂元年按月劄委主事¶
一員提調牢獄每日公同本部巡風官㸃視封監督令¶
司獄人等嚴謹廵守至明查照各司取囚票帖判送司¶
獄司㸃付皂𨽻押至該司問畢送監　正統十四年奏¶
<pb:KR2m0010_WYG_143-3b>¶
准每囚仍日給米一升及有贓罰破碎衣服應該變賣¶
者分給穿用　成化十二年令有司支給官銀買辦藥¶
餌送部療治囚人應用及令各處惠民藥局療治囚人¶
　　　拘役囚人¶
　　諸司職掌¶
凡本部問擬刑名除真犯死罪的决外其餘笞杖徒流¶
雜犯死罪應合准工者議擬明白審録允當開付河南¶
部本部置立文簿編成字號注冩各囚姓名年籍鄉貫¶
<pb:KR2m0010_WYG_143-4a>¶
住址并為事縁由工役年限日期分豁滿日充軍踈放¶
終身工役凡遇修砌城垣街道修盖官員房屋及起築¶
功臣墳塋等項其該衙門移文到部照依工作處所合¶
用笞杖等囚撥付監工人員收領前去工役取訖領狀¶
在卷本部一様造冊二本編冩字號并領去囚人姓名¶
年籍鄉貫住址及為某事工役幾年幾日分豁滿日充¶
軍踈放終身工役監工某人領去某處工作一本進赴¶
内府一本咨發工部收照候各囚工滿監工人員查理¶
<pb:KR2m0010_WYG_143-4b>¶
役過工程具呈工部計算無欠合准工滿比查原冊相¶
同連人咨發本部又於原卷簿内查理相同然後具手¶
本差官齎赴内府底冊内前件項下注銷明白合疎放¶
者引赴御橋叩頭畢送應天府給引寧家合充軍者付¶
發陜西部照籍編發¶
　　明令¶
凡徒役湖廣省所屬江北府州縣發興國鐡爐拘役江¶
南府州縣發黄梅鐡爐拘役江西省所屬江東府州縣¶
<pb:KR2m0010_WYG_143-5a>¶
發新喻鐡爐拘役江西府州縣發進賢鐡爐拘役浙江¶
省所屬犯徒者發兩淮鹽運司所屬鹽塲拘役江淮省¶
所屬犯徒者發兩浙鹽運司所屬鹽塲拘役直𨽻府州¶
江北府州縣發兩浙鹽運司所屬鹽塲拘役江南府州¶
縣發兩淮鹽運司所屬鹽塲拘役¶
　　事例¶
洪武八年令雜犯死罪者免死工役終身徒流罪照年¶
限工役官吏受贓及雜犯私罪當罷職役者發鳳陽屯¶
<pb:KR2m0010_WYG_143-5b>¶
種民犯流罪者鳳陽工役一年然後屯種　十五年令¶
笞杖罪囚悉送滁州種苜蓿每一十十日　十六年令¶
徒流笞杖罪囚代農民力役贖罪役十日准笞二十杖¶
一十徒流各計年准之　三十五年徒罪囚人撥充國¶
子監膳夫照年限拘役　又令罪囚工役笞罪毎等五¶
日杖罪每等十日徒罪准所徒年月加以應杖之數流¶
罪三等俱四年一百日雜犯死罪工役終身　永樂二¶
年奏准徒流發充恩軍者於長安左右門造守衛官軍¶
<pb:KR2m0010_WYG_143-6a>¶
飯食於漢趙二府牧馬不充軍者充國子監膳夫將軍¶
軍伴土工或於北京為民種田遵化炒鐡或自買船逓¶
運或擺站運鹽笞杖罪止鑄錢准工　十一年令囚徒¶
運糧無力者發天夀山種樹死罪終身徒流各照年限¶
杖罪每等五百株笞罪毎等一百株　宣德二年令匠¶
役雜犯死罪鎖鐐終身工役徒流笞杖罪論年限工役¶
　正統五年令囚犯無力贖罪者沿海邉衛旗軍舍餘¶
照舊例的决還役隨住陜西民雜犯死罪文職官吏知¶
<pb:KR2m0010_WYG_143-6b>¶
印承差贓罪滿貫照例發莊浪等衛安遠等逓運所充¶
軍擺站其餘各處軍職旗軍舍餘笞杖的决雜犯死罪¶
五年流罪四年徒罪照徒年限福建浙江山東發本處¶
沿海貴州四川廣西雲南陜西湖廣發本處沿邊廣東¶
發廣西沿邊江西南直𨽻發浙江金山衛沿海北直𨽻¶
河南發宣府俱送總兵官處定撥衛所立功備禦哨瞭¶
滿日發回衛所還職着役民人隂陽人等俱發附近衝¶
要去處擺站　十三年令四川各井竈丁犯罪加役雜¶
<pb:KR2m0010_WYG_143-7a>¶
犯死罪者罰役五年流以下逓减年月俱於本井上工¶
日加煎鹽三斤　天順四年令雲南罪囚雜犯死罪并¶
徒流罪無力者解發各塲煎銀死罪五年流罪四年徒¶
罪各照年限　成化十六年令問發運灰運炭等項罪¶
囚有貧難無力監追半年之上運納不及者許赴所司¶
告送原問衙門但係軍民舍餘及例該革去職役之人¶
俱照例改撥做工擺站其例該復還職役之人有貧難¶
情願做工者亦與改撥　𢎞治二年令内外徒罪囚犯¶
<pb:KR2m0010_WYG_143-7b>¶
不分軍民舍餘無力者俱决訖所犯杖數照徒年限發¶
遣做工炒鐡等項科擬　十三年奏定凡天文生有犯¶
竊盗掏摸搶奪等項亦刺字充警并雜犯死罪俱做工¶
不在收贖之例　凡内府匠作犯該監守常人盗竊盗¶
掏摸搶奪者俱問罪做工炒鐡等項其餘有犯徒流罪¶
者拘役住支月糧　凡太常寺厨役但係訐告詞訟及¶
因人連累問該笞杖罪名者納鈔畢仍送本寺着役徒¶
罪以上及姦盗詐偽并有誤供祀等項不分輕重俱的¶
<pb:KR2m0010_WYG_143-8a>¶
决做工改撥光禄寺應役　凡樂户雜犯死罪無力做¶
工流罪决杖一百拘役四年徒杖笞罪俱不的决止擬¶
拘役滿日着役若犯竊盗掏摸搶奪等項亦刺字充警¶
　凡王府旗軍舍餘人等犯該笞杖者納鈔及杖罪以¶
上無力者在京俱做工在外俱發充儀從¶
　　　囚人罪名一¶
　　諸司職掌¶
　　　真犯死罪¶
<pb:KR2m0010_WYG_143-8b>¶
　　律令¶
十惡　　　　　　　　　變亂成法¶
䑃朧奏啓　　　　　　　棄毁制書印信¶
漏泄軍情大事　　　　　强占良家妻女¶
背夫在逃改嫁¶
收父祖妾及伯叔母嫂弟婦¶
失誤軍機　　　　　　　殺傷來降人及逼勒逃竄¶
拒捕　　　　　　　　　激變良民失陷城池¶
<pb:KR2m0010_WYG_143-9a>¶
造妖書妖言　　　　　　盤詰姦細¶
强盗　　　　　　　　　盗制書印信¶
誣執翁姦　　　　　　　刼囚¶
白晝搶奪傷人　　　　　發塜見屍¶
畧人畧賣人因而傷人　　奴婢毆罵家長¶
謀故鬪毆等項殺人　　　威逼期親尊長致死¶
妻妾毆夫篤疾　　　　　姦家長妻女¶
强姦　　　　　　　　　竊盗三犯¶
<pb:KR2m0010_WYG_143-9b>¶
詐偽　　　　　　　　　誣告故入人死罪已决¶
告謀逆不受理以致攻陷城池¶
罪囚反禁在逃　　　　　故禁故勘平人致死¶
放火故燒人房屋盗財物者¶
邀取實封公文　　　　　從軍征討私逃再犯¶
秋粮違限一年之上不足　三犯逃軍¶
師巫假降邪神及妄稱彌勒佛㑹¶
軍人私出外境擄掠傷人¶
<pb:KR2m0010_WYG_143-10a>¶
死囚之子孫為父母等自殺¶
　　大誥¶
僧道不務祖風　　　　　説事過錢¶
冒解罪人　　　　　　　逸失¶
濫設吏卒¶
耆民赴京靣奏事務阻當者¶
擅立幹辦等項名色　　　閑民同惡¶
官吏下鄉　　　　　　　擅差職官¶
<pb:KR2m0010_WYG_143-10b>¶
魚課擾民　　　　　　　經該不解物¶
不對闗防勘合　　　　　闗隘騙民¶
居處僣上用　　　　　　市民為吏卒¶
造作買辦不與價　　　　慶節和買¶
空引偷軍　　　　　　　臣民倚法為姦¶
官吏長解賣囚　　　　　寰中士夫不為君用¶
鄉民除患　　　　　　　阻當耆民赴京¶
　　　雜犯死罪¶
<pb:KR2m0010_WYG_143-11a>¶
　　律令¶
盗倉庫錢粮　　　　　　官吏受贓過滿¶
稱訴寃枉借用印信封皮　私越冒度闗津出外境¶
私將人口軍器出境及下海¶
投匿名文書告人罪　　　毆制使及本管長官折傷¶
逓送逃軍妻小出京城　　凌虐罪囚致死者¶
　　大誥¶
官民犯罪買重作輕或盡行買免¶
<pb:KR2m0010_WYG_143-11b>¶
攬納户　　　　　　　　安保¶
斷指誹謗¶
　　事例¶
洪武三十年定¶
　　决不待時¶
十惡　　　　　　　　　强盗¶
刼囚　　　　　　　　　激變良民失陷城池¶
罪囚反獄在逃¶
<pb:KR2m0010_WYG_143-12a>¶
告謀逆不受理以致攻陷城池¶
偽造制書寳鈔印信厯日等¶
　　秋後處决¶
詐偽　　　　　　　　　强姦¶
越皇城者　　　　　　　失誤軍機¶
䑃朧奏啓　　　　　　　朋姦欺罔¶
背夫在逃因而改嫁¶
收父祖妾及伯叔母嫂并弟婦¶
<pb:KR2m0010_WYG_143-12b>¶
棄毁卷宗　　　　　　　説事過錢¶
更名易諱　　　　　　　盤詰姦細¶
發塜見屍　　　　　　　向宫殿射箭¶
奴婢毆家長　　　　　　妻妾毆夫篤疾者¶
誣執翁姦　　　　　　　竊盗三犯¶
拒捕傷人　　　　　　　造妖書妖言¶
盗制書印信　　　　　　拒捕¶
姦黨　　　　　　　　　從軍征討私逃再犯¶
<pb:KR2m0010_WYG_143-13a>¶
守禦軍逃三犯　　　　　大臣專擅選官¶
强占良家妻女¶
經斷人䑃朧充當近侍及宿衛¶
漏泄軍情大事　　　　　邀取實封公文¶
放火故燒人房屋盗取財物¶
殺傷來降人及逼勒逃竄　持杖入宮殿門¶
畧人畧賣人因而傷人者　軍人私出外境擄掠傷人¶
阻當耆民赴京　　　　　誣告一二十人¶
<pb:KR2m0010_WYG_143-13b>¶
從車駕而逃百户以上　　謀故鬪毆等項殺人¶
棄毁制書印信　　　　　威逼期親尊長致死¶
交結近侍官員　　　　　故禁故勘平人致死¶
宫殿造作罷不出　　　　在京偷盗詐騙犯姦¶
擅入御膳御在所　　　　死罪工役充軍在逃¶
白晝搶奪傷人者　　　　擅開閉皇城門者¶
故入人死罪已决　　　　誣告人死罪已决者¶
　　工役終身¶
<pb:KR2m0010_WYG_143-14a>¶
逸夫　　　　　　　　　變亂成法¶
朝見留難　　　　　　　私鑄銅錢¶
交結安置　　　　　　　居處僣用¶
空引偷軍　　　　　　　閑民同惡¶
官吏下鄉　　　　　　　受財故縱¶
鄉民除惡　　　　　　　擅差職官¶
冒解罪人　　　　　　　慶節和買¶
闗隘騙民　　　　　　　濫設吏卒¶
<pb:KR2m0010_WYG_143-14b>¶
興販畨貨　　　　　　　長解賣囚¶
不立文案　　　　　　　盗内府財物¶
市民為吏卒　　　　　　經該不解物¶
盗倉庫錢粮　　　　　　僧道不務祖風¶
臣民倚法為姦　　　　　師巫假降邪神¶
官吏受贓過滿¶
軍官犯死罪不請㫖論功上擬¶
妄立幹辦等名　　　　　造作買辦不與價¶
<pb:KR2m0010_WYG_143-15a>¶
内府交納餘剰金帛擅將出外¶
私將人口軍器出外境及下海¶
秋粮違限一年之上　　　稱訴寃枉借用印信封皮¶
容留恩軍撥置寫發　　　私越冒度闗津出外境者¶
投匿名文書告人罪者　　毆制使本管長官拆傷者¶
逓送逃軍妻女出京城　　衝突儀仗并訴事不實¶
姦家長妻女¶
死囚之子孫為祖父母等自殺¶
<pb:KR2m0010_WYG_143-15b>¶
永樂元年定¶
　　遷發種田¶
棄毁官文書　　　　　　漏泄事情¶
脫漏户口　　　　　　　人户以籍為定¶
收留迷失子女　　　　　隠蔽差役¶
主保小里長　　　　　　逃避差役¶
欺隠田粮　　　　　　　檢踏災傷錢粮¶
盗賣田宅　　　　　　　盗種官民田¶
<pb:KR2m0010_WYG_143-16a>¶
棄毁器物稼穡等　　　　男女婚姻¶
僧道娶妻　　　　　　　典雇妻女¶
出妻　　　　　　　　　逐壻嫁女¶
居䘮嫁娶　　　　　　　强占良家妻女¶
良賤為婚姻　　　　　　嫁娶違律主婚媒人¶
鈔法　　　　　　　　　攬納税粮官物¶
隠匿入官家財　　　　　鹽法¶
舶舟匿貨　　　　　　　違禁取利¶
<pb:KR2m0010_WYG_143-16b>¶
費用受寄財物　　　　　把持行市¶
服舍違式　　　　　　　私賣戰馬¶
私藏應禁軍器　　　　　私越冒度闗津¶
詐冒給路引　　　　　　闗津留難¶
逓送逃軍妻女出京城　　私出外境及違禁下海¶
宰殺馬牛　　　　　　　隠匿孳生官畜産¶
邀取實封　　　　　　　盗各衙門官文書¶
盗闗防印記　　　　　　盗園陵樹木¶
<pb:KR2m0010_WYG_143-17a>¶
常人盗倉庫錢粮　　　　竊盗¶
恐嚇取財　　　　　　　詐欺官司取財¶
發塜　　　　　　　　　盗賊窩主¶
採生折割人　　　　　　造畜蠱殺人¶
同謀共毆人因而致死　　殺子孫及奴婢圖頼人¶
威逼人致死　　　　　　尊長為人殺私和¶
拒毆追攝人　　　　　　威力制縛人¶
奴婢毆家長　　　　　　罵制使及本管長官¶
<pb:KR2m0010_WYG_143-17b>¶
奴婢罵家長　　　　　　越訴¶
誣告　　　　　　　　　干名犯義¶
教唆詞訟　　　　　　　受贓¶
有事以財請求　　　　　在官求索借貸人財物¶
家人求索　　　　　　　因公擅科歛¶
尅留盗贓　　　　　　　詐為制書¶
詐病死傷避事¶
詐傳三品四品衙門官言語¶
<pb:KR2m0010_WYG_143-18a>¶
教誘人犯法　　　　　　犯姦¶
縱容妻妾犯姦　　　　　親屬相姦¶
賭博　　　　　　　　　囑託公事¶
放火燒毁人房屋　　　　罪人拒捕¶
獄囚脱監及反獄在逃　　知情蔵匿罪人¶
囚應禁而不禁　　　　　獄囚誣指平人¶
盗决河防　　　　　　　侵占官街¶
　¶
<pb:KR2m0010_WYG_143-18b>¶
　¶
　¶
　¶
　¶
　¶
　¶
　¶
　明㑹典卷一百四十三¶
