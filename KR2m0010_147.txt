# -*- mode: mandoku-view; -*-
#+TITLE: 明會典
#+DATE: 2015-08-24 22:49:49.222728
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷一百四十七
<pb:KR2m0010_WYG_147-1a>¶
欽定四庫全書¶
　明㑹典卷一百四十七¶
　　　工部一¶
　　諸司職掌¶
尚書侍郎之職掌天下百工山澤之政令其屬有四曰¶
營部虞部水部屯部¶
　後改營部為營繕虞部為虞衡水部為都水屯部為¶
　屯田俱稱清吏司¶
<pb:KR2m0010_WYG_147-1b>¶
　　　營繕清吏司¶
　　諸司職掌¶
郎中員外郎主事掌經營興造之衆務¶
　　　營造一¶
營繕所掌工役有内府造作王府制度及儀仗城垣等¶
項今備列于後¶
　　　内府造作¶
　　諸司職掌¶
<pb:KR2m0010_WYG_147-2a>¶
凡内府宫殿門舍墻垣如奉㫖成造及修理者必先委¶
官督匠度量材料然後興工其工匠早晩出入姓名數¶
目務要㸃閘闗察機宻所計物料并各色人匠明白呈¶
禀本部行移支撥其合用竹木𨽻抽分竹木局磚瓦石¶
灰𨽻聚寳山等窑冶硃漆彩畫𨽻營繕所丁線等項𨽻¶
寳源局設若臨期輪班人匠不敷奏聞起取撮工¶
　　事例¶
洪武十一年令凡在京工匠上工者日給柴米塩菜歇¶
<pb:KR2m0010_WYG_147-2b>¶
工者停給　二十四年令工匠役作内府者量其勞力¶
日給鈔貫　永樂四年營建北京宫殿遣大臣詣四川¶
湖廣江西浙江山西督軍民採木及督北京軍民匠造¶
磚瓦徴天下諸色匠作在京諸衛及河南山東陜西山¶
西都司中都留守司直𨽻各衛選軍士河南山東陜西¶
山西等布政司直𨽻鳳陽淮安揚州廬州安慶徐州和¶
州選民丁俱限明年五月赴北京聽役半年更代　五¶
年令各處上工人匠俱照舊印綬監起牌上工不許擅¶
<pb:KR2m0010_WYG_147-3a>¶
自撥取　八年令内府上工人匠一牌上止寫一人名¶
字不許雙名相合　十九年令内府尚衣司禮司設等¶
監織染針工銀作等局南京帶來人匠毎月支粮三斗¶
無工住支　宣徳七年令各衛軍匠内府上工者分為¶
兩班月支粮五斗　九年𠡠内府各監局内官内使等¶
凡在内各衙門修造必明白具奏有擅為者悉處重罪¶
　又令内官監工匠月支粮五斗上工之日光禄寺仍¶
給飯食　正統元年令巾帽局撮工人匠月支米三斗¶
<pb:KR2m0010_WYG_147-3b>¶
工完住支　五年令各處起取營造軍匠月支口粮三¶
斗外其原籍月粮一石内又扣除三斗於見役處添支¶
　景泰元年令在京各監局及各厰上工軍匠光禄寺¶
不闗飯者月支米一石闗飯者五斗　三年令兵仗局¶
攅造軍器軍匠仍支米五斗民匠四斗　天順元年令¶
司設監各色軍匠月支米五斗　令燕山前等衛人匠¶
於尚衣監上工者添支月粮一斗　令御馬監軍匠添¶
支月粮一斗民匠餘丁月支粮三斗　二年令錦衣等¶
<pb:KR2m0010_WYG_147-4a>¶
衛及順天府軍匠添支月粮為五斗　本年令内官監¶
軍匠添支月粮一斗民匠餘丁上工日闗與飯食　又¶
令司禮監軍匠月支粮三斗　成化九年令錦衣衛鎮¶
撫司髙手軍匠月支粮一石　十年令内承運庫人匠¶
鋪户月支粮二斗　十二年令軍器鞍轡局軍匠月支¶
米五斗　又令修理城軍匠毎月添支口粮二斗民匠¶
三斗旗軍并不係食粮隂陽生一斗　令留守等衛餘¶
丁印綬監習學匠藝者月支米三斗¶
<pb:KR2m0010_WYG_147-4b>¶
　　　親王府制¶
　　明祖訓¶
凡諸王宫室並依已定格式起盖不許犯分¶
凡諸王宫室並不許有離宫别殿及臺榭遊翫去處¶
　　事例¶
洪武四年議定凡王城髙二丈九尺下濶六丈上濶二¶
丈女墻髙五尺五寸城河濶十五丈深三丈正殿基髙¶
六尺九寸月臺髙五尺九寸正門臺髙四尺九寸五分¶
<pb:KR2m0010_WYG_147-5a>¶
廊房地髙二尺五寸王宫門地髙三尺二寸五分後宫¶
地髙三尺二寸五分正門前後殿四門城樓飾以青緑¶
㸃金廊房飾以青黑四門正門以紅漆金塗銅釘宫殿¶
窠拱攅頂中𦘕蟠螭飾以金邉𦘕八吉祥花前後殿座¶
用紅漆金蟠螭帳用紅綃金蟠螭座後壁則𦘕蟠螭彩¶
雲立社稷山川壇于王城内之西南宗廟于王城内之¶
東南後改蟠螭為龍　七年定親王所居前殿名承運¶
中曰圓殿後曰存心四城門南曰端禮北曰廣智東曰¶
<pb:KR2m0010_WYG_147-5b>¶
體仁西曰遵義　九年定親王宫殿門廡及城門樓皆¶
覆以青色琉璃瓦　十一年定親王宫城周圍三里三¶
百九步五寸東西一百五十丈二寸五分南北一百九¶
十七丈二寸五分　𢎞治八年定王府制前門五間門¶
房十間廊房一十八間端禮門五間門房六間承運門¶
五間前殿七間周圍廊房八十二間穿堂五間後殿七¶
間家廟一所正房五間廂房六間門三間書堂一所正¶
房五間廂房六間門三間左右盝頂房六間宫門三間¶
<pb:KR2m0010_WYG_147-6a>¶
廂房一十間前寢宫五間穿堂七間後寢宫五間周圍¶
廊房六十間宫後門三間盝頂房一間東西各三所每¶
所正房三間後房五間廂房六間多人房六連共四十¶
二間漿糨房六間净房六間庫十間山川壇一所正房¶
三間廂房六間社稷壇一所正房三間廂房六間宰牲¶
亭一座宰牲房五間儀仗庫正房三間廂房六間退殿¶
門三間正房五間後房五間廂房十二間茶房二間净¶
房一間世子府一所正房三間後房五間廂房十六間¶
<pb:KR2m0010_WYG_147-6b>¶
典膳所正房五間穿堂三間後房五間廂房二十四間¶
庫房三連二十五間馬房三十二間盝頂房三間後房¶
五間廂房六間養馬房一十八間承奉司正房三間廂¶
房六間承奉歇房二所毎所正房三間厨房三間廂房¶
六間六局共房一百二間毎局正房三間後房五間廂¶
房六間厨房三間内使歇房二處毎處正房三間厨房¶
六間歇房二十四間禄米倉三連共二十九間收粮㕔¶
正房三間廂房六間東西北三門毎門三間門房六間¶
<pb:KR2m0010_WYG_147-7a>¶
大小門樓四十六座墻門七十八處井一十六口寢宫¶
等處周圍磚徑墻通長一千八十九丈裏外蜈蚣木築¶
土墻共長一千三百一十五丈　成化十四年奏准各¶
處王府以工完日為始至五十年後除有儀衛司群牧¶
所并侍衛護衛千户軍校者令自修餘果人力俱乏該¶
府具奏行勘給價自行修理¶
　　　郡王府制¶
　　事例¶
<pb:KR2m0010_WYG_147-7b>¶
天順四年定郡王毎位盖府屋共四十六間前門樓三¶
間五架中門樓一間五架前㕔房五間七架廂房十間¶
五架後㕔房五間七架廂房十間五架厨房三間五架¶
庫房三間五架米倉三間五架馬房三間五架　成化¶
十四年奏准各處自郡王以下至鄉君出府之日奏請¶
勘報無房屋者有司給價自行起盖¶
　　　給價則例¶
　　山西¶
<pb:KR2m0010_WYG_147-8a>¶
晉代瀋府郡王一千兩　　鎮國將軍六百兩¶
輔國將軍并郡主五百兩¶
奉國將軍鎮國輔國中尉并縣主郡君縣君四百兩¶
奉國中尉并鄉君三百兩　庶人一百兩¶
　　湖廣¶
遼岷楚荆吉襄府郡王一千兩¶
鎮國將軍七百兩　　　　輔國將軍六百六十兩¶
奉國將軍六百二十兩¶
<pb:KR2m0010_WYG_147-8b>¶
鎮國輔國奉國中尉并郡主五百兩¶
縣主四百六十兩　　　　郡君四百兩¶
縣君三百六十兩　　　　鄉君三百四十兩¶
　　陜西¶
秦韓慶肅府郡王在城一千五百兩寧夏平凉九百兩¶
郡主五百三十兩　　　　鎮國將軍一百七十五兩¶
縣主郡君縣君鄉君俱自行起造¶
　　河南¶
<pb:KR2m0010_WYG_147-9a>¶
唐鄭趙伊周徽崇府郡王官撥地基料價一千一十兩¶
　　山東¶
德魯府郡王一千兩　　　鎮國將軍六百兩¶
輔國將軍五百兩　　　　奉國將軍四百五十兩¶
中尉四百兩　　　　　　郡主五百兩¶
縣主三百五十兩　　　　郡君二百五十兩¶
縣君二百兩　　　　　　鄉君一百五十兩¶
　　江西¶
<pb:KR2m0010_WYG_147-9b>¶
淮寧府有地基¶
郡王一千二百兩　　　　鎮國將軍六百兩¶
輔國將軍五百五十兩　　奉國將軍四百五十兩¶
奉國中尉四百兩　　　　郡主四百五十兩¶
縣主三百七十兩　　　　郡君三百七十兩¶
縣君三百五十兩　　　　鄉君三百三十兩¶
無地基¶
郡王一千五百兩　　　　鎮國將軍七百五十兩¶
<pb:KR2m0010_WYG_147-10a>¶
輔國將軍七百兩　　　　奉國將軍六百兩¶
奉國中尉五百兩　　　　郡主六百兩¶
縣主四百七十兩　　　　郡君四百七十兩¶
縣君四百五十兩　　　　鄉君四百三十兩¶
　　四川¶
蜀府内江等五府子女蜀府出辦工料摘撥護衛軍餘¶
成造石泉王府¶
縣主五百兩¶
<pb:KR2m0010_WYG_147-10b>¶
𢎞治元年奏准郡王并鎮國輔國將軍等長子應出閤¶
者於本府擇便房成婚如無開奏勘實待年豐撥工料¶
銀一百兩送府自於府側修盖各世長子承繼前宅其¶
郡縣等主并儀賔終後子女不許僣居待有該府郡縣¶
主成婚者與之　二年奏准各處王府奏討房價者勘¶
實依原價量减一半給與自造　十四年奏准除郡王¶
并妃自鎮國將軍以下其應得减半房價每一百兩者¶
减二十兩不及一百兩者减十兩如鎮國將軍房價該¶
<pb:KR2m0010_WYG_147-11a>¶
三百兩者給與二百四十兩餘皆逓减¶
　¶
　¶
　¶
　¶
　¶
　¶
　¶
<pb:KR2m0010_WYG_147-11b>¶
　¶
　¶
　¶
　¶
　¶
　¶
　¶
　明㑹典卷一百四十七¶
