# -*- mode: mandoku-view; -*-
#+TITLE: 明會典
#+DATE: 2015-08-24 22:49:49.238384
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷一百四十八
<pb:KR2m0010_WYG_148-1a>¶
欽定四庫全書¶
　明㑹典卷一百四十八¶
　　工部二¶
　　　營造二¶
　　　　儀仗一(大樂制度并中和韶樂制度附/)¶
　　諸司職掌¶
凡製造皇帝皇太子親王鹵簿車駕等項儀仗及修理者¶
除金銀器皿於内府成造其餘器仗照數行下軍器等局¶
<pb:KR2m0010_WYG_148-1b>¶
委官督工計料依式修造完備進赴鑾駕房収貯供用¶
　　軍器局造¶
㦸　　　　矟　　　　節　　　　角¶
鑼　　　　刀盾　　　弓箭　　　小鼓¶
杖鼓　　　掆鼓　　　金鉦　　　骨朶¶
夾矟　　　樂人大鼓¶
　　營繕所造¶
清道御杖　交椅坯　　脚踏坯　　馬杌¶
<pb:KR2m0010_WYG_148-2a>¶
頭管　　　戱竹　　　龍笛　　　笛¶
板¶
　　針工局造¶
金鼓旗　　白澤旗　　令旗　　　紅曲盖¶
紫方傘　　紅方傘　　傳教旛　　告止旛¶
絳引旛　　紅團扇　　青團扇　　紅方扇¶
紅繡傘　　紅銷金傘　儀鍠氅　　戈氅¶
㦸氅　　　信旛　　　幢　　　　麾¶
<pb:KR2m0010_WYG_148-2b>¶
　　寳源局造¶
香鑪　　　香盒　　　交椅　　　脚踏¶
銀盆　　　水鑵¶
　　鞍轡局造¶
拂子　　　鞍籠　　　誕馬錦韀¶
　　巾帽局造¶
立𤓰　　　卧𤓰　　　鐙杖　　　響節¶
儀刀　　　梧杖　　　班劒　　　幢竿¶
<pb:KR2m0010_WYG_148-3a>¶
殳义　　　斧¶
　　洪武初定¶
　　　大駕鹵簿¶
肅旗一面黄質上濶七尺二寸下三尺二寸黑肅字硃¶
漆攅竹竿長八尺二寸下有鐡纂¶
靖旗一面與肅旗制同但用靖字¶
金鼓旗一對黄質連腰濶一丈二尺五寸下七尺紅金¶
鼓二字硃漆攅竹竿通長一丈四尺九寸内貼金木鎗¶
<pb:KR2m0010_WYG_148-3b>¶
　頭長一尺五寸八分上飾紅纓下有鐡纂¶
金龍&KR0030;角二十四枝木質黑漆戧金為飾上節寳相花¶
　中節纒身單龍雲文下節八寳雙海馬¶
鼓四十八面木匡加紅油冒以革面徑一尺七寸匡&KR0030;¶
　寳相花面&KR0030;雙獅綵毬¶
金四面以銅為之徑一尺七寸¶
金鉦四面銅質竹匡用紅綆繫鉦于匡鉦徑九寸五分¶
杖鼓四箇木匡細腰匡兩頭加黑漆戧金雲龍文鐡圏¶
<pb:KR2m0010_WYG_148-4a>¶
　二皆冒以革附于匡聯以紅絨綆加銅龍頭鈎子以¶
　青絨匾絛懸之¶
笛四管截竹為之六竅長一尺六寸¶
板四串鐡力木板各六貫以青絲組各長一尺一寸上¶
　濶一寸九分下濶二寸五分¶
白澤旗一面紅質上下并外邉加黄襴赤火熖間綵脚¶
　傍竿加紅腰綵織白澤飛狀及雲文旗上旁有素額¶
　織白澤二青字旗身黄襴火燄通長六尺六寸濶二¶
<pb:KR2m0010_WYG_148-4b>¶
　尺九寸脚長五尺掲以硃漆攅竹竿通長一丈三尺¶
　六寸九分内貼金木鎗頭長一尺三寸五分飾以紅¶
　纓纂用鐡後凡繡旗襕脚腰額并字色竿纓纂制皆¶
　同惟黄旗北斗旗稍異¶
白澤旗一靣青質但白澤為走狀餘同前制¶
門旗四對紅質中織金為門字餘同白澤制¶
黄旗四十面黄質上濶八尺下四尺硃漆攅竹竿通長¶
一丈一尺三寸五分内貼金木鎗頭長一尺三寸五分¶
<pb:KR2m0010_WYG_148-5a>¶
　上飾紅纓下有鐡纂¶
金龍旗十二面青質自此至雨旗質同織金雲龍文額¶
　織龍旗二字¶
日旗一面織為日紅色及日字¶
月旗一面織為月白色及月字¶
風旗一面織箕星四及風字¶
雲旗一面織五色雲文及雲字¶
雷旗一面織雷文五及雷字自此至北斗旗星宿皆金¶
<pb:KR2m0010_WYG_148-5b>¶
　織¶
雨旗一面織畢星八附耳一星在旁及雨字白月¶
木星旗一面青質織木星一及木字¶
火星旗一面赤質織火星一及火字¶
土星旗一面黄質織土星一及土字¶
金星旗一面白質織金星一及金字¶
水星旗一面黒質織水星一及水字¶
角宿旗一面青質後二十七宿質同織角宿二及角字¶
<pb:KR2m0010_WYG_148-6a>¶
亢宿旗一面織亢宿四及亢字¶
氏宿旗一面織氐宿四及氐字¶
房宿旗一面織房宿四鈎連二小星在旁及房字¶
心宿旗一面織心宿三及心字¶
尾宿旗一面織尾宿九神宫小星一及尾字¶
箕宿旗一面織箕宿四及箕字¶
斗宿旗一面織斗宿六及斗字¶
牛宿旗一面織牛宿六及牛字¶
<pb:KR2m0010_WYG_148-6b>¶
女宿旗一面織女宿四及女字¶
虛宿旗一面織虛宿二及虛字¶
危宿旗一面織危宿三及危字墳墓四星在下¶
室宿旗一面織室宿二離宫六星在旁及室字¶
壁宿旗一面織壁宿二及壁字¶
奎宿旗一面織奎宿十六及奎字¶
婁宿旗一面織婁宿三及婁字¶
胃宿旗一面織胃宿三及胃字¶
<pb:KR2m0010_WYG_148-7a>¶
昴宿旗一面織昴宿七及昴字¶
畢宿旗一面織畢宿八附耳一星在旁及畢字¶
觜宿旗一面織觜宿三及觜字¶
參宿旗一面織參宿七玉井四小星在左足下伐三星¶
　在内及參字¶
井宿旗一面織井宿八又鉞一星在旁及井字¶
鬼宿旗一面織鬼宿四及積屍氣一并鬼字¶
柳宿旗一面織柳宿八及柳字¶
<pb:KR2m0010_WYG_148-7b>¶
星宿旗一面織星宿七及星字¶
張宿旗一面織張宿六及張字¶
翼宿旗一面織翼宿二十二及翼字¶
軫宿旗一面織軫宿四長沙一星在中左右轄二星在¶
旁及軫字¶
北斗旗一面黑質三邊黄襴黑腰火燄間綵脚織北斗¶
　星七輔星一在旁及北斗二字¶
東嶽旗一面青質織綵為山形及東嶽二字自此至羆¶
<pb:KR2m0010_WYG_148-8a>¶
　旗山水諸形皆綵織¶
南嶽旗一面赤質織山形及南嶽二字¶
中嶽旗一面黄質織山形及中嶽二字¶
西嶽旗一面白質織山形及西嶽二字¶
北嶽旗一面黒質織山形及北嶽二字¶
江旗一面赤質織水文及江字¶
河旗一面白質織水文及河字¶
淮旗一面青質織水文及淮字¶
<pb:KR2m0010_WYG_148-8b>¶
濟旗一面黒質織水文及濟字¶
青龍旗一面青質織青龍形雲文及青龍二字¶
白虎旗一面白質織白虎形雲文及白虎二字¶
朱雀旗一面赤質織朱雀形雲文及朱雀二字¶
𤣥武旗一面黑質織龜蛇形雲水文及𤣥武二字¶
天鹿旗一面赤質織天鹿形雲文及天鹿二字¶
天馬旗一面赤質織天馬形雲文及天馬二字¶
鸞旗一面赤質織鸞形雲文及鸞字¶
<pb:KR2m0010_WYG_148-9a>¶
麟旗一面赤質織麟形雲文及麟字¶
熊旗一面赤質織熊形雲文及熊字¶
羆旗一面赤質織羆形雲文及羆字¶
紅纛一對硃漆攅竹竿通長一丈三尺九寸内貼金木¶
　鎗頭一尺六寸徑一寸四分用犛牛尾染紅簇為纛¶
　上施抹金銀頂加于纛建于竿下有鐡纂纛周圍磁¶
　珠絡¶
皂纛一把與紅纛制同但用黒犛牛尾抹金銅寳盖¶
<pb:KR2m0010_WYG_148-9b>¶
紅節一對硃漆攅竹竿抹金銀寳珠頭用犛牛尾染紅¶
　簇成如圓斗大凡四層毎層上施抹金銀頂周圍綴¶
　磁珠絡建于竿下有鐡纂竿長同紅纛¶
小銅角二箇長三尺八寸加漆貼金¶
大銅角二箇長三尺六寸一分加漆貼金¶
纓頭一箇硃漆攅竹竿貼金木鎗頭用犛牛尾染紅簇¶
　圓上施抹金銀頂建于竿下有鐡纂通長一丈一尺¶
　四寸九分内鎗頭一尺九寸五分¶
<pb:KR2m0010_WYG_148-10a>¶
豹尾一箇硃漆攅竹竿帶貼金銅龍頭通長一丈三尺¶
　四寸九分内龍頭長一尺一寸八分下䘖抹金銅頂¶
　藍斜皮雲盖垂貼金銅鈴共十二箇周圍磁珠串懸¶
　紅黄緑三色鬚頭中垂大豹尾長五尺竿下有銅束¶
　凡麾幢旛節等挑竿銅龍頭俱以鐡為鈎¶
弓矢一百副¶
　弓用竹為體木為托靶并梢置黑角于梢末又用角¶
　為面牛筋鋪背四節纒以絲加黒漆面硃漆背用黄¶
<pb:KR2m0010_WYG_148-10b>¶
　蠟絞絲為絃¶
　矢用竹為榦木為扣加鐡箭頭柳葉形兩頭俱用牛¶
　筋絲纒之加硃漆近扣處加鴈羽　櫜二用黒斜皮¶
　為之¶
御杖六十根硃漆攅竹杖銅裹兩頭長四尺九寸¶
誕馬二十四匹紅轡黄韁上施錦韀¶
領頭六對硃漆攅竹杖銅裹兩頭長四尺九寸¶
黄麾一對毎把硃漆攅竹竿帶貼金銅龍頭共長一丈¶
<pb:KR2m0010_WYG_148-11a>¶
　二尺五寸内龍頭鈎一尺䘖抹金銅圏懸抹金銅頂¶
　四角紅羅寳盖高七寸五分圍二尺七寸五分盖四¶
　角加抹金銅龍頭四箇懸絨線繫抹金銅珮一十六¶
　件間銅鈴三十六箇寳盖下周以緑羅腰黄羅三簷¶
　銷金雲龍文中垂大紅羅旛長六尺三寸濶五寸五¶
　分旛上節綵繡荷葉盖蓮花座其中青羅額金書黄¶
　麾二字中節描金雙升龍下節描金雲日文旛下綴¶
　五色横板¶
<pb:KR2m0010_WYG_148-11b>¶
絳引旛五對制同黄麾但用五色羅為旛不加金繡三¶
　簷用紫無額并字¶
傳教旛五對制同黄麾但額用黄羅繡青傳教二字中¶
　描金升降雲龍無下節雲日三簷用緑龍頭䘖銅珮¶
　四件銅鈴三十二箇其銅珮俱抹金¶
告止旛五對制同黄麾但額用黄羅繡青告止二字描¶
　金升降鸞鳳雲文三簷用青銅珮銅鈴如傳教之數¶
信旛五對制同黄麾但用黄羅額繡青信字描金升降¶
<pb:KR2m0010_WYG_148-12a>¶
　雙雲龍與傳教同但三簷用黄銅珮銅鈴如傳敎之¶
　數¶
龍頭竿五對毎把硃漆攅竹竿帶貼金木龍頭通共長¶
　一丈二尺五寸内竿頭長二尺五分有龍頭䘖抹金¶
　銅圏懸抹金銅頂五角紅羅寳盖髙七寸五分圍二¶
　尺七寸五分盖五角加抹金銅龍頭五箇絨線繫抹¶
　金銅珮十件綴以銅鈴十五箇寳盖下周以紫羅腰¶
　紅羅三簷飾雲龍香草文中垂青羅帶五縫成旛長¶
<pb:KR2m0010_WYG_148-12b>¶
　六尺三寸濶五寸五分毎帶上描銀下描金皆香草¶
　文中描金孔雀形下綴銅鈴五箇¶
豹尾二對毎把硃漆攅竹竿帶貼金銅龍頭共長一丈¶
　二尺五寸内龍頭鈎長一尺下䘖抹金銅頂藍斜皮¶
　寳盖周圍帶銅鈴八箇中垂豹尾長四尺五寸¶
儀鍠氅十對毎把硃漆攅竹竿帶貼金竿頭共長一丈¶
　二尺五寸五分内竿頭長一尺三寸五分帶抹金銅¶
　索圏并頂懸五色羅帶縫成氅長六尺三寸濶五寸¶
<pb:KR2m0010_WYG_148-13a>¶
　五分氅下綴銅鈴五箇¶
戈氅十對毎把硃漆攅竹竿帶貼金竿頭共長一丈二¶
　尺五寸内竿頭一尺六寸二分繫木板兩面粉飾&KR0030;¶
　升降雙鳥懸五色帶縫成羅氅綴銅鈴氅同儀鍠¶
㦸氅十對制同戈氅但竿頭為㦸形長一尺七寸五分¶
單㦸三對毎把硃漆攅竹竿帶貼金龍㦸頭共長八尺¶
　三寸九分内㦸頭長一尺九寸¶
龍㦸三對制同單㦸但㦸枝有龍頭¶
<pb:KR2m0010_WYG_148-13b>¶
班劒三對刻木為劒其上有靶靶下為龍頭䘖劍皆貼¶
　金為飾垂紅絲帉錔¶
梧杖三對硃漆攅竹為杖長六尺九寸五分兩頭貼金¶
　為飾杖或以木為之¶
立𤓰三對硃漆攅竹竿通長六尺九寸刻木為𤓰立置¶
　于上承以龍頭長一尺四寸皆貼金為飾¶
卧𤓰三對制同立𤓰但𤓰及龍頭長一尺二寸五分¶
儀刀三對刻木為刀鞘及靶貼金龍文為飾垂紅絲帉¶
<pb:KR2m0010_WYG_148-14a>¶
　錔其龍文以貼銀為地¶
鐙杖三對硃漆攅竹竿刻木為馬鐙承以龍頭貼金為¶
　飾置于竿首共長六尺九寸内鐙頭長一尺六寸¶
金鉞三對硃漆攅竹竿刻木為斧形承以龍頭貼金為¶
　飾置于竿首通長六尺九寸内鉞頭長一尺六寸五¶
　分¶
骨朶三對硃漆攅竹竿刻木為骨朶承以龍頭貼金為¶
　飾置于竿首共長六尺九寸内骨朶頭長一尺六寸¶
<pb:KR2m0010_WYG_148-14b>¶
羽葆幢五對硃漆攅竹竿帶貼金銅龍頭共長一丈二¶
　尺五寸五分内龍頭鈎一尺䘖抹金銅圏加白羽銅¶
　頂緑羅寳盖下以紅絲圓絛貫紅纓簇圓凡五層毎¶
　層上施抹金銅頂藍斜皮雲盖懸銅鈴¶
青龍幢制同羽葆幢但頂無白羽有青紗衣籠之衣長¶
　七尺五寸濶一尺二寸金繡青龍雲文自此至𤣥武¶
　幢皆一把¶
白虎幢制同青龍幢但用白紗衣籠金繡白虎雲文¶
<pb:KR2m0010_WYG_148-15a>¶
朱雀幢制同青龍幢但用紅紗衣籠金繡朱雀雲文¶
𤣥武幢制同青龍幢但用皂紗衣籠金繡龜蛇雲文¶
響節十二對貼金攅竹竿帶鐡條共長一丈二寸五分¶
　内鐡條至頂長一尺二寸五分貫銅錢十二黄羅為¶
　衣籠之銷金為飾升龍雲文頂以木為之用貼金其¶
　銅錢文天下太平¶
金節三對硃漆攅竹竿帶貼金銅龍頭通長一丈二尺¶
　五寸五分内龍頭鈎一尺䘖抹金銅圏并銅頂緑羅¶
<pb:KR2m0010_WYG_148-15b>¶
　寳盖以紅絲圓絛貫紅纓凡八層毎層上施抹金小¶
　銅頂藍斜皮雲盖懸銅鈴有黄紗衣籠之衣長七尺¶
　五寸濶一尺二寸繡升龍四¶
方天㦸十六對硃漆攅竹竿通長一丈二尺五寸五分¶
　木為㦸承以龍頭置竿上貼金為飾長二尺五分¶
紫方傘四把毎把傘骨面闊并頂五尺五寸傘柄并貼¶
　金葫蘆頭共長一丈一尺五寸九分其面冒以紫羅¶
　垂紫三簷凡傘柄俱用竹加紅油間纒以藤惟曲柄¶
<pb:KR2m0010_WYG_148-16a>¶
　傘硃紅漆攅竹為之¶
紅方傘四把制同紫方傘¶
紅曲柄綉傘四把毎把傘骨面濶并頂四尺二寸五分¶
　傘柄并貼金葫蘆頭共長一丈一尺二寸九分其面¶
　冒以紅羅綉綵雲垂紅三簷上簷雲龍下二簷瑞草¶
　文當曲柄處用鐡心貼金龍頭承傘¶
紅直柄華盖繡傘四把毎把傘骨面濶并頂四尺七寸¶
　五分傘柄并貼金葫蘆頭共長一丈一尺二寸九分¶
<pb:KR2m0010_WYG_148-16b>¶
　其面冒以紅羅垂紅三簷皆繡雲花文¶
黄直柄綉傘四把毎把傘骨面濶并頂四尺二寸五分¶
　傘柄并貼金葫蘆頭共長一丈一尺二寸九分其面¶
　冒以黄羅綉綵雲文垂黄三簷雲龍文¶
紅直柄繡傘四把毎把傘面冒以紅羅綉綵雲文垂紅¶
　三簷瑞草文餘同黄直柄繡傘¶
黄曲柄繡傘二把抹金銀鈴全毎把傘骨面濶并頂五¶
　尺一寸五分傘柄并貼金葫蘆頭共長一丈二尺一¶
<pb:KR2m0010_WYG_148-17a>¶
　寸九分其面冒以黄羅綉綵雲文垂黄三簷雲龍文¶
　當曲柄處用鐡心貼金龍頭承傘¶
青銷金傘三把傘骨面濶并頂五尺一寸五分傘柄并¶
　貼金葫蘆頭共長一丈二尺一寸九分其面冒以青¶
　羅銷金雲文垂青三簷雲龍香草文¶
紅銷金傘三把毎把面冒以紅羅垂紅三簷餘同青銷¶
　金傘¶
黄銷金傘三把毎把面冒以黄羅垂黄三簷餘同青銷¶
<pb:KR2m0010_WYG_148-17b>¶
　金傘¶
白銷金傘三把毎把面冒以白羅垂白三簷餘同青銷¶
　金傘¶
黒銷金傘三把毎把面冒以黑羅垂黑三簷餘同青銷¶
　金傘¶
黄油絹銷金雨傘一把傘骨面濶并頂七尺八寸傘柄¶
　并貼金葫蘆共長九尺二寸九分傘面銷金寳珠龍¶
　文邉如意龍文¶
<pb:KR2m0010_WYG_148-18a>¶
紅繡花扇十二把毎把連扇及柄通髙一丈一尺二寸¶
　内扇圓徑三尺三寸五分大紅羅面繡四季花背銷¶
　金龍團花文凡扇風衣用羅色俱同扇面扇柄俱用¶
　攅竹加硃漆惟紅繡雉方扇制異¶
紅繡雉方扇十二把毎把連扇及柄通髙一丈一尺二¶
　寸内扇連黒漆板髙三尺五寸二分内板五寸下濶¶
　二尺四寸五分中濶二尺六寸五分大紅羅面綉鸞¶
　鳳花文青羅背銷金寳珠花面風衣白羅綉雉尾邉¶
<pb:KR2m0010_WYG_148-18b>¶
　背風衣青素羅板戧金雲文扇柄用攅竹加黒漆¶
紅單龍扇一十把毎把連扇及柄通髙一丈一尺二寸¶
　内扇圓徑三尺三寸九分面背皆大紅羅面繡單龍¶
　雲文背銷金龍團花文¶
黄單龍扇一十把毎把連扇及柄通髙一丈一尺二寸¶
　内扇圓徑三尺三寸五分面背皆黄羅面綉單龍雲¶
　文背銷金龍團花文¶
紅雙龍扇二十把毎把連扇及柄通髙一丈一尺二寸¶
<pb:KR2m0010_WYG_148-19a>¶
　内扇圓徑三尺三寸九分面背皆大紅羅面繡雙龍¶
　雲文皆銷金龍團花文¶
黄雙龍扇二十把毎把連扇及柄髙一丈一尺二寸内¶
　扇圓徑三尺三寸五分面背皆黄羅面繡雙龍雲文¶
　背銷金龍團花文¶
紅素扇二十把毎把連扇及柄通髙九尺六寸内扇圓¶
　徑三尺四寸面背皆紅羅¶
黄素扇二十把毎把連扇及柄通髙九尺六寸内扇圓¶
<pb:KR2m0010_WYG_148-19b>¶
　徑三尺四寸面背皆黄羅¶
黄羅銷金九龍傘一把與前黄銷金傘制同壽傘¶
壽扇二把制同前黄羅雙龍扇¶
黄羅曲柄繡九龍傘一把與前黄曲柄傘制同(常朝用/)¶
鳴鞭四條以黄絲為鞭梢漬以蠟柄用龍頭木質貼金¶
　為飾¶
金馬兀一箇木質金葉裹金釘裝釘鈒盤龍雲文¶
金交椅一把木質金葉裹金釘裝釘椅中鈒花升龍雲¶
<pb:KR2m0010_WYG_148-20a>¶
　文穿以黄絲匾絛四垂黄絲帉錔黄織金紵絲褡襠¶
金脚踏一箇木質金葉裹金釘裝釘鈒方勝花文黄織¶
　金紵絲踏褥¶
金水盆一箇黄金為盆中鈒盤龍雲文邉鈒香草文西¶
　洋布手巾一條¶
金水罐一箇黄金為之有盖有提小口巨腹¶
金香爐一箇黄金為之有盖有繫兩耳三足爐鈒雲龍¶
　文以硃漆竿舉之竿首抹金銅龍頭其下龍尾¶
<pb:KR2m0010_WYG_148-20b>¶
金香盒一箇黄金為之盖鈒龍文邉鈒香草文¶
金唾盂一箇黄金為之形圓如缶盖僅掩口下有盤鈒¶
　龍文洪武年間停造¶
金唾壺一箇黄金為之小口巨腹有盖鈒龍文洪武年¶
　間停造¶
拂子四把以紅絲拂為心上以素犛牛尾籠之抹金銅¶
　龍首硃漆木柄戧金雲龍花文垂黄絲帉錔今拂用¶
　馬尾心用紅纓¶
<pb:KR2m0010_WYG_148-21a>¶
紅紗燈籠六對紅油竹燈骨銅燭盤外以紅紗䝉之硃¶
　漆竿竿首貼金龍頭其下龍尾竿頭帶黄&KR0836;銅鈎垂¶
　玉色紗罩之¶
紅油紙燈籠三對紅油竹骨下有竹盤木座以竹絲編¶
　為籠加紅油紙竿同紅紗燈¶
魫燈三對制同紅紙燈但用魫為之鐵為燈骨¶
仗馬六匹紅鞦轡上施鞍韀頷下垂緑盖紅纓飾磁珠¶
　絡¶
<pb:KR2m0010_WYG_148-21b>¶
鍍金銅玲瓏香爐一箇制同金香爐¶
寳匣一座以木為質硃紅漆匣盖頂并四面戧金雲龍¶
　文座戧金仰覆蓮花并香草文¶
硃紅漆馬兀子四箇¶
鞍籠二皮質硃紅油飾描金升降龍文邉描香草上施¶
　抹金銅盖頂飾紅纓又平頂鞍籠一制同惟無銅盖¶
　紅纓¶
黄帳房一座用黄木綿布帳并幃幙上施獸吻硃紅漆¶
<pb:KR2m0010_WYG_148-22a>¶
　柱并帳竿竿首綵粧蹲獅頂用毡¶
　　　　大樂制度¶
麾一硃紅漆木竿長一丈一尺飾以貼金銅龍頭鐡鈎¶
　長一尺七寸下垂黄綺麾帶長一丈兩面繪青龍并¶
　雲文一升一降上下有彩繪雲板抹金銅釘鉸全¶
戱竹一對紅漆竹長六尺貼金木龍頭長七寸口䘖紅¶
　竹絲二十四莖各長四尺五寸上有綵線帉錔¶
簫十二管毎管以紫竹為之長一尺九寸六孔間纒以¶
<pb:KR2m0010_WYG_148-22b>¶
　絲線裹以錫箔¶
笙十二攅用紫竹十七管下施銅簧參差攅于黒漆木¶
　匏中有觜項亦黑漆上垂綵線帉錔¶
龍笛十二管毎管以竹為之兩末牙管束長一尺七寸¶
　五分一孔在前其後七孔貼金木龍頭垂綵線帉錔¶
頭管十二管毎管以烏木為之長六寸八分九孔前七¶
　後二兩末以牙管束以蘆為梢¶
方響四架毎架用鐡方響十六厚薄不等應六律六呂¶
<pb:KR2m0010_WYG_148-23a>¶
　四清聲以鐡條四裹以黄毡橫寘架内貫而列之為¶
　二層毎層方響八承以硃紅漆木架左右二柱并上¶
　下匡俱戧金花文架髙五尺濶二尺二寸上用雕木¶
　五綵花板一其上雕木貼金龍一間以五綵架上貼¶
　金火燄寳珠一左右兩如意雲上施貼金二龍頭口¶
　䘖紅緑帉錔其下雕飾五綵線金芝草文¶
&KR0793;八架毎架用楸木為質長三尺九寸中虛四周烏木¶
　邉上施九絃并柱子九面繪金龍并綵雲文&KR0793;尾垂¶
<pb:KR2m0010_WYG_148-23b>¶
　綵線帉錔二承以硃紅漆架四角貼金綵色龍頭四¶
　各垂綵線帉錔¶
琵琶八把每把用鐡力木為質梓木面板鳳眼二匙頭¶
　并項通長三尺五分濶一尺二寸五分匙頭并項一¶
　軸子四扶手山口各一皆用烏木四絃背有烏木樁¶
　楸二上施抹金銅環并鈎搭負以緑絨匾絛匙頭上¶
　施綵線帉錔一大小斑竹品十二烏木撥一用牙㠌¶
　迎引面板施描金盤龍文朝賀用素¶
<pb:KR2m0010_WYG_148-24a>¶
箜篌八把毎把用梓木為身濶五寸厚六寸直長四尺¶
　八寸并柄上雕龍頭中㠌花板雕盤龍一俱沉香色¶
　描金附以烏木引條繫二十絃下横施引手并描金¶
　沉香色龍頭通長二尺二寸五分上施烏木軸子二¶
　十中有柱手用烏木製成竹節兩末雕龍頭描金長¶
　一尺二寸五分兩龍頭下各垂綵線帉錔¶
杖鼓三十六箇毎箇二面其下鐡圏口二一面冒以犢¶
　皮徑一尺二寸五分一面冒以山羊皮徑一尺三寸¶
<pb:KR2m0010_WYG_148-24b>¶
　冒縫用紅皮掩錢細腰木匡廣一尺七寸九分黑漆¶
　戧金枝葉寳相花文以紅絨綆一條聮絡抹金銅龍¶
　頭鈎子十六箇各有櫬鈎紅皮硃紅生革描金龍束¶
　子八箇懸以緑絨匾絛用抹金銅龍頭撘鈎二箇并¶
　鈎圏¶
鼓衣以紅綺一幅長三尺五寸織青龍并五綵雲文周¶
　圍黄絨織香草文¶
看杖硃紅漆竹片帶雕木貼金龍頭垂紅緑結子打杖¶
<pb:KR2m0010_WYG_148-25a>¶
　以硃紅漆竹片為之¶
板四串用鐡力木六片長一尺一寸上濶一寸九分下¶
　濶二寸五分聯以青絲絛垂綵線帉錔¶
大鼓二面以木為匡高三尺冐以革面徑四尺周圍抹¶
　金銅釘面施粉繪荷葉四中蓮花一匡加紅油繪寳¶
　相花貼金銅環鈸四迎引紅漆木杠黄絨綆舉之朝¶
　㑹用硃紅漆木架上施獅子四¶
鼓衣一用紅綺織綵色雲龍邉纓絡文&KR0267;水織瑞草文¶
<pb:KR2m0010_WYG_148-25b>¶
　　　　中和韶樂制度¶
麾一用硃紅漆竿髙一丈一尺飾以抹金銅龍頭鐡鈎¶
　一尺七寸綴紅羅織金龍文并綵雲一面升一面降¶
　上下有花板上繪雲下繪山水¶
柷一以木為之狀如斛面方二尺深一尺七寸有足四¶
　面繪山水樹木後面有孔一椎柄曰止¶
敔一以木為之敔狀如伏虎背刻二十七齟齬長二尺¶
　五寸有座以紅漆竹櫟之其半析為二十四莖名為¶
<pb:KR2m0010_WYG_148-26a>¶
　籈¶
搏拊二其形如鼓長一尺四寸冒以革二面粉飾繪綵¶
　鳳文硃紅漆木匡繪綵雲文銅釘環貫以黄絨綆¶
琴十張毎張用桐木面梓木底長三尺六寸六分黒漆¶
　身臨嶽焦尾以鐡力木為之肩濶六寸尾濶四寸七¶
　絃俱帶軫其面有徽十三底有鴈足護軫各二用硃¶
　紅漆几承之¶
瑟四張毎張用梓木為質長七尺首廣一尺三寸五分¶
<pb:KR2m0010_WYG_148-26b>¶
　尾廣一尺一寸黒漆邉體以粉為質繪雲文首尾繪¶
　以錦文二十五絃各有柱皆朱絃内一絃黄寘於紅¶
　漆架¶
簫十二管毎管以竹為之長一尺八寸間纒以絃線有¶
　六孔前五後一¶
笙十二攅毎攅用紫竹十七管下施銅簧參差攅于黒¶
　漆木匏中有觜項亦黒漆¶
笛十二管毎管以細竹為之紅漆長一尺五寸前一孔¶
<pb:KR2m0010_WYG_148-27a>¶
　次六孔傍二孔¶
塤四箇以土為質形如秤錘平底中虛上銳孔六上一¶
　前三後二黒漆戧金雲文¶
箎四管毎管用大竹為之長尺有五寸間纒銅絲三道¶
　紅漆面吹竅一六孔前一後四頭一近頭又二小孔¶
排簫四架毎架髙一尺五分廣一尺一寸五分用竹十¶
　六管其下參差列于硃紅漆木匾架二面俱戧金鳳¶
　文¶
<pb:KR2m0010_WYG_148-27b>¶
編鐘二架鐘以銅為之十六枚應十二律四清聲設于¶
　硃紅漆筍虡筍横虡上飾以鱗屬為貼金木龍頭二¶
　各垂流蘇五并帉錔即周之璧翣遺制鐘虡則植二¶
　柱以設筍飾以臝屬為二獅子于趺上筍之上有業¶
　有崇牙大板謂之業刻為山形若鋸齒捷業然其上¶
　大板繪雲文崇牙以懸鐘筍上列植羽為木雕彩鸞¶
　五¶
編磬二架磬以石為之十六枚律如鐘筍飾以羽屬為¶
<pb:KR2m0010_WYG_148-28a>¶
　貼金木鳳頭二虡亦飾以羽屬若鵝狀二於其趺餘¶
　並如編鐘筍虡制¶
應鼓二以木為匡冐以革鍍金銅釘環横寘于青緑重¶
　斗上貫以硃紅漆柱下四足飾以臝屬刻獅子四於¶
　其趺上施四角黄綿布䝉盖周圍垂&KR0267;水抹金銅蓮¶
　花座其上施彩鳳一四角貼金木龍頭下垂綵線流¶
　蘇五各垂紅線帉錔擊以紅漆搥¶
　¶
<pb:KR2m0010_WYG_148-28b>¶
　¶
　¶
　¶
　¶
　¶
　¶
　¶
　明㑹典卷一百四十八¶
