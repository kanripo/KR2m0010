# -*- mode: mandoku-view; -*-
#+TITLE: 明會典
#+DATE: 2015-08-24 22:49:49.895214
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷一百七十六
<pb:KR2m0010_WYG_176-1a>¶
欽定四庫全書¶
　明㑹典卷一百七十六¶
　　欽天監¶
國初置太史監設太史令通判太史監事僉判太史監¶
事校事郎并五官正等官後改監為院設院使同知院¶
判五官正典簿雨𤾉司時序郎紀候郎等官洪武元年¶
又改太史院為司天監設監令少監監丞主簿主事五¶
官正副及監候司晨漏刻博士又置回回司天監設監¶
<pb:KR2m0010_WYG_176-1b>¶
令少監監丞三年始改欽天監為正五品衙門職専厯¶
數天文地理之事四年改監令為正儀大夫少監分朔¶
大夫五官正司𤣥大夫監丞靈臺郎五官保章正平秩¶
郎五官靈臺郎司正郎五官挈壺正挈壺郎等散官十¶
四年定其品級員數其散官從文職給授二十二年改¶
監令為監正監丞為監副三十一年回回監革回回厯¶
法亦隸本監¶
　　事例¶
<pb:KR2m0010_WYG_176-2a>¶
凡本監習業者分為四科自五官正以下與天文生隂¶
陽人各専一科回回官生附𨽻本監子弟仍世其業以¶
本國土板厯相兼推算¶
凡天文如日月星辰風雲霾霧本監各委官生晝夜占¶
候或有變異舊例自具白本占奏正統後始會堂上官¶
僉書同奏其觀象臺分定四面每面天文生四人専視¶
凡本監觀星有盤係洪武十七年造又渾天璿璣玉衡¶
簡儀俱正統四年造十一年奏准簡儀修刻黄道等度¶
<pb:KR2m0010_WYG_176-2b>¶
圭表壺漏俱如南京舊制又造晷影堂以便窺測調品¶
景泰六年又造簡儀銅壺¶
凡定時刻有漏換時有牌報更有鼓警晨昏有鐘鼓其¶
器皆設於譙樓初皆屬順天府正統六年改屬本監輪¶
差漏刻博士提調隂陽人如法調壺換牌其隂陽人仍¶
從順天府各縣僉充鐘鼓改屬旗手衛撥軍擊撞¶
凡推算日月交食本監先期備開分杪時刻并起復方¶
位具奏禮部通行内外諸司臨時救䕶食畢本監仍按¶
<pb:KR2m0010_WYG_176-3a>¶
占書具奏如食不及一分與回回厯雖食一分以上俱¶
不行救護至救護時本監官専報時候不隨班行禮¶
凡歳造大統厯先期二月初一日進呈来嵗厯様然後¶
刋造一十五本送禮部差人賫至南京并各布政司照¶
様刋印¶
凡每嵗進御覽月令厯大統厯七政躔度厯洪武間以¶
九月初一日進後以十一月初一日進當日以大統厯¶
給賜百官頒行天下東宫厯同日於文華殿進其儀注¶
<pb:KR2m0010_WYG_176-3b>¶
俱見禮部祠祭司太皇太后皇太后中宫厯俱司禮監¶
官捧進本監仍具本奏知¶
凡頒厯後各王府差人於内府司禮監闗領其内府各¶
衙門亦於司禮監給散如琉球占城等外國正統以前¶
俱因朝貢每國給與王厯一本民厯十本今常給者惟¶
朝鮮國王厯一本民厯一百本¶
凡造厯以洪武甲子為厯元仍依舊法推算不用捷法¶
洪武二十九年欽定厯註永為遵守¶
<pb:KR2m0010_WYG_176-4a>¶
　　上厯註三十事東宫親王厯同¶
　　　祭祀(祈福/)　　施恩封拜(覃恩/受封)　(行賞/封爵)　(賞勞/封冊)¶
　　　(封官/肆赦)　(慶賜/)　上𠕋進表章　頒詔¶
　　　冠帶(註時坐/向方位)　行幸(註時/)　　宴㑹¶
　　　招賢　　　　出師(註時出某方位選/將訓兵安撫邊境)¶
　　　遣使　　　　結婚姻　　　嫁娶(註時/)¶
　　　進人口(註時納/奴婢)沐浴　　　　整容¶
　　　剃頭　　　　整手足甲　　療病(求醫/針刺)¶
<pb:KR2m0010_WYG_176-4b>¶
　　　入學(註時/)　　安牀(註時/)　　裁製(註時/)¶
　　　興工動土竪柱上梁(註時/)　　繕城郭¶
　　　開渠穿井　　掃舍宇　　　般移(註時/)¶
　　　栽種　　　　牧養　　　　捕捉¶
　　　畋獵¶
　　民厯註三十二事¶
　　　祭祀(求嗣求解/除    福)上表章　　　上官(註時臨赴/任    政)¶
　　　(親/民)　　　　　結婚姻　　　嫁娶(註時/)¶
<pb:KR2m0010_WYG_176-5a>¶
　　　冠帶(註時坐/向方位)　㑹親友　　　出行¶
　　　入學(註時/)　　進人口(註時/)　安牀(註時/)¶
　　　裁衣(註時/)　　納財　　　　交易¶
　　　開市　　　　經絡　　　　沐浴¶
　　　剃頭　　　　療病　　　　開渠穿井¶
　　　修造動土竪柱上梁(註時/)　　破土安𦵏¶
　　　移徙(註時/)　　掃舍宇　　　安碓磑¶
　　　栽種　　　　牧養　　　　伐木¶
<pb:KR2m0010_WYG_176-5b>¶
　　　捕捉　　　　畋獵　　　　平治道塗¶
　　　破屋壊垣¶
　　永樂七年欽定壬遁厯註六十七事¶
　　　祭祀　　　　祈福　　　　解除¶
　　　冠帶(註時坐/向方位)　宴㑹　　　　招賢¶
　　　選將訓兵　　安撫邊境　　結婚姻¶
　　　進人口(註時/)　求醫療病　　入學(註時/)¶
　　　興工動土(註時/)竪柱上梁(註時/)補垣¶
<pb:KR2m0010_WYG_176-6a>¶
　　　繕城廓　　　安碓磑　　　開市¶
　　　立劵　　　　交易　　　　沐浴¶
　　　安牀(註時/)　　整手足甲　　緩刑獄¶
　　　施恩恵　　　恤孤惸　　　布政事¶
　　　捕捉　　　　施恩封拜　　覃恩肆赦¶
　　　頒詔　　　　雪寃枉　　　賞賀¶
　　　遣使　　　　裁製(註時/)　　上官赴任¶
　　　般移(註時/)　　開渠穿井　　修置産室¶
<pb:KR2m0010_WYG_176-6b>¶
　　　納畜　　　　牧養　　　　取魚¶
　　　慶賜　　　　行幸　　　　掃舍宇¶
　　　整容　　　　剃頭　　　　納采問名¶
　　　行恵慶　　　舉正直　　　出軍代征¶
　　　經絡　　　　求嗣　　　　上𠕋進表章¶
　　　修飾垣墻　　納財　　　　栽種¶
　　　臨政親民　　平治道塗　　出師(註時出某/方)¶
　　　詔命公卿　　築隄防　　　宣政事¶
<pb:KR2m0010_WYG_176-7a>¶
　　　營建宫室　　命將出師　　嫁娶¶
　　　畋獵¶
凡進用諸厯俱以紅黑字分辨并各有尺寸裁造親王¶
諸厯及民厯亦各依式裁造其黄藍綾絹及黄紙裹造¶
者俱有定式¶
凡頒厯洪武初有司徴斂工本錢十四年免徴永樂後¶
合用各色綾絹紙劄顔料俱先二年十二月内㑹計有¶
無閏月各用若干奏行山東等布政司真定等七府買¶
<pb:KR2m0010_WYG_176-7b>¶
辦¶
凡選郊祀時享等項日期每嵗十一月中本監堂上官¶
擇日率厯科官午後沐浴更衣於本衙門齋宿次日早¶
㑹選具副本請㫖仍具例行内府中路并設案題本得¶
㫖次日早掌印官捧正本照例行至奉天門案前跪進¶
俟御覽畢叩頭由東門出復班仍具掲帖差官賫赴禮¶
部太常寺知㑹¶
凡營造出師等事奉㫖選擇年月日時方位進呈若陵¶
<pb:KR2m0010_WYG_176-8a>¶
寢及各王府安𦵏選擇吉地奏用其差委官生各有次¶
不許紊亂¶
凡每嵗立春日本監差官二員往順天府候氣回監具¶
呈依書占奏¶
凡立春前期候氣官同順天府官赴東直門外導引芒¶
神春牛至府¶
凡遇聖節正旦冬至及頒詔大禮先期本監官面奏設¶
定時鼓於文樓至期定時漏刻博士一員報時五官司¶
<pb:KR2m0010_WYG_176-8b>¶
辰一員立御道東雞唱五官司辰一員擊鼓漏刻博士¶
一員登文樓上候上陞殿鳴鞭畢報時官捧時牌報卯¶
時雞唱官唱日出卯照萬方光四表畢擊鼓五聲¶
凡本監人員洪武六年令永逺不許遷動子孫只習學¶
天文厯算不許習他業其不習學者發海南充軍¶
凡本監官犯罪成化十三年奏准應為民者仍充天文¶
生應役應發充軍者奏請處治¶
凡本監官生有父母喪例免丁憂¶
<pb:KR2m0010_WYG_176-9a>¶
凡天文生除本身外再免一丁充當民差隂陽人止免¶
本身其各門不係應役者不准¶
凡天文生食糧月支七斗隂陽人四斗俱照醫士醫生¶
例其譙樓隂陽人止支三斗¶
凡天文生俱以父祖世業代補有缺舊例天下訪取仍¶
㑹禮部考驗收用後或有投充及收用義男女壻者禮¶
部議准不許止選世業子弟立教師教習有成遇天文¶
生缺於内選用其教師亦量陞授𢎞治十一年令訪取¶
<pb:KR2m0010_WYG_176-9b>¶
世業原籍子孫并山林隠逸之士及致仕退閒等項官¶
吏并監生生員軍民人等有能精通天文厯數隂陽地¶
理及五星子平遁甲大定并六壬占課灼龜等術者每¶
府不過一二人試中收充供役¶
凡觀象臺譙樓合用燈油木炭及祭祀齋宫調品壺漏¶
亦有油炭俱行禮部坐派順天府送用¶
凡天下府州縣舉到隂陽人堪任正術等官者俱從吏¶
部送本監考中送回選用不中者發回原籍為民原保¶
<pb:KR2m0010_WYG_176-10a>¶
官吏治罪¶
凡本監合用紙劄成化間奏准照例遇吏部送考隂陽¶
生中式者令其量出應用¶
凡天文生有犯𢎞治十三年奏准徒流照舊例決杖一¶
百餘罪收贖笞杖有力納鈔無力的決其犯竊盜掏摸¶
搶奪等項亦刺字充警并雜犯死罪俱做工不在收贖¶
之限¶
凡本監俸糧初於禮部支給後從户部撥本監自行收¶
<pb:KR2m0010_WYG_176-10b>¶
放¶
　　南京欽天監¶
　　事例¶
凡本監造厯每年六月内從禮部發到厯様印完給散¶
南京各衙門并直𨽻各府州縣¶
凡本監造厯紙分派應天寧國二府并浙江解納俱限¶
六月以裏至京¶
凡占候天象本監自洪武以來設觀星臺於鷄鳴山上¶
<pb:KR2m0010_WYG_176-11a>¶
令天文生分班晝夜觀望或有變異開具掲帖呈堂上¶
官當奏聞者隨即具奏¶
凡天文生俱以世業子弟習學考選食粮分撥各科¶
凡天文生月糧照欽天監例¶
　　太醫院¶
國初置醫學提舉司後改太醫監又改太醫院設院使¶
同知及典簿等官職専診視疾病修合藥餌等事洪武¶
十四年定為正五品衙門更設太醫院令丞吏目及御¶
<pb:KR2m0010_WYG_176-11b>¶
醫始依文職授散官二十二年復改院令為院使丞為¶
院判其屬置恵民藥局又於本衙門置生藥庫各設大¶
使副使¶
　　事例¶
凡本院習業分十三科自御醫以下與醫士醫生各専¶
一科¶
凡本院院使院判御醫日於内府御藥房兩班輪值供¶
事¶
<pb:KR2m0010_WYG_176-12a>¶
凡收受四方進貢及儲蓄上用藥品俱於内府收掌供¶
用藥餌國初令醫官就内局修製本院官診視御脈御¶
醫㕘看校同㑹内臣就内局合藥將藥貼連名封記具¶
本開寫本方藥性治證之法於日用之下醫官内臣書¶
名以進置簿厯用中書省印合縫進藥奏本既具隨即¶
附簿年月下書名内臣收掌以憑稽考烹調御藥本院¶
官與内臣監視每二服合為一服候熟分為二器其一¶
器御醫先甞次院判次内臣其一器進御¶
<pb:KR2m0010_WYG_176-12b>¶
凡各王府差人請醫視疾本院奉㫖差官或醫士往視¶
若文武大臣及外夷酋長有疾亦奉㫖往視其治療可¶
否皆具本覆奏或軍中缺醫亦憑總兵巡撫官奏請撥¶
用¶
凡醫家子弟舊例選入本院教習醫術𢎞治五年奏復¶
行之推堪任教師者二三人教習每季考試三年或五¶
年堂上官一員同醫官二員考試通曉本科者收充醫¶
士食糧當差未通曉者聴令學習一年再試三試不中¶
<pb:KR2m0010_WYG_176-13a>¶
者黜之若五年考試成材者多其教師奏請量加陞授¶
凡醫士醫生洪武間各有額數其後増減不一俱於本¶
院修合藥餌若醫官醫士仍差委各處用藥¶
　　東直房(醫士三/十六名)　　　安樂堂(醫官三員三名/醫士三十)¶
　　司禮監(醫士/二名)　　　　書堂(醫士/六名)¶
　　乾明門(醫士/三名)　　　　浣衣局(醫士/二名)¶
　　天夀山(醫士/二名)　　　　松林靈臺(醫士/三名)¶
　　團營(醫官一員名/醫士十二)　　五軍營(醫士/三名)¶
<pb:KR2m0010_WYG_176-13b>¶
　　三千營(醫士/四名)　　　　神機營(醫官一員/醫士四名)¶
　　錦衣衛(醫士/三名)　　　　府軍前衛(醫士/三名)¶
　　恵民局(醫士/三名)　　　　㑹同館(醫士/三名)¶
　　大慈恩寺(醫士/三名)　　　宣府(醫士/一名)¶
　　紫荆闗(醫士/二名)　　　　居庸闗(醫士/一名)¶
　　龍門千户所(醫士/一名)　　萬全右衛(醫士/一名)¶
　　懐來衛(醫士/一名)　　　　山海闗(醫士/一名)¶
　　廣寜衛(醫士/二名)　　　　寺子峪(醫士/一名)¶
<pb:KR2m0010_WYG_176-14a>¶
　　開原(醫士/一名)　　　　　永寜衛(醫士/一名)¶
　　獨石(醫士/一名)　　　　　倒馬闗(醫士/一名)¶
　　白羊口(醫士/一名)¶
凡醫士食糧月支七斗醫生月支四斗醫官先年月支¶
二石𢎞治間照醫士例止支七斗¶
凡各王府缺良醫從本院推舉醫士送吏部選用¶
凡本院取充醫役者洪武以來例免原籍民差𢎞治二¶
年令御藥房供事者免二丁本院應役者免一丁¶
<pb:KR2m0010_WYG_176-14b>¶
凡醫生殘疾及年七十以上不堪應役者放免¶
凡天下嵗辦藥材俱於出産地方派納永樂以後例共¶
五萬五千四百七十四斤成化以來其數漸増今共計¶
一十六萬三千五百五十七斤有零蜈蚣蛇六十四條¶
蛤蚧天雄二十一對虫蛀木𤓰二十箇¶
浙江布政司三萬一千八百五十一斤七兩金箔一百¶
八貼銀箔七十二貼¶
江西布政司七千五百五十六斤一十二兩¶
<pb:KR2m0010_WYG_176-15a>¶
湖廣布政司四千八百四十九斤七兩七錢二分六釐¶
白花蛇九條烏蛇十條¶
福建布政司二千七百六十五斤一兩九錢一分¶
四川布政司一萬六千四百二十斤八兩天雄四對¶
廣東布政司九千九百二十九斤三兩四錢蛤蚧一十¶
七對¶
廣西布政司九千七百二十三斤一十兩¶
山西布政司八千九百五十五斤四錢五分¶
<pb:KR2m0010_WYG_176-15b>¶
山東布政司八千七百三十八斤六兩¶
河南布政司八千六百四十九斤四兩¶
陜西布政司一萬一千七百四十四斤七兩¶
遼東都司八百斤¶
應天府三千六百五十八斤八兩¶
鎮江府三千七百一十七斤六兩六錢赤頭蜈蚣四十¶
五條¶
蘇州府一萬八百七十九斤三兩¶
<pb:KR2m0010_WYG_176-16a>¶
松江府一千四百四十斤¶
徽州府九百四十九斤八兩¶
寜國府四千九百九十四斤一十兩二錢鳥爛蟲蛀下¶
木𤓰二十箇¶
太平府二百八十一斤七兩六錢¶
池州府六百一十三斤¶
鳯陽府二千七斤¶
揚州府七百四十五斤三兩二錢¶
<pb:KR2m0010_WYG_176-16b>¶
淮安府三千一百二十七斤八兩¶
廬州府八十五斤一十二兩五錢九分¶
安慶府四百五十八斤七兩¶
廣徳州六百三十斤¶
滁州一千五百九十二斤一十一兩二錢五分¶
徐州六十三斤六兩二錢三分¶
和州二百二十三斤一十四兩¶
永平府二百一十五斤¶
<pb:KR2m0010_WYG_176-17a>¶
隆慶州七百斤¶
保安州七百斤¶
大名府一千五百斤¶
河間府二千一百七十七斤¶
保定府五百斤¶
真定府七百六十五斤¶
凡天下解納藥材俱貯本院生藥庫以御醫二員與大¶
使一員辨驗收放禮部仍委官一員監收至年終照例¶
<pb:KR2m0010_WYG_176-17b>¶
造𠕋二本一留本院備照一送禮部查考¶
凡藥材如丹砂鹿茸等項先因在外鎮守等官額外進¶
貢沿途害人成化二十三年詔禁止勿進¶
凡軍中馬病本院給與藥餌¶
凡天下府州縣舉到醫士堪任醫官者俱從禮部送本¶
院考試仍委該司官一員㑹考中者送吏部選用不中¶
者發回原籍為民原保官吏治罪¶
凡本院合用紙劄俱令府州縣舉到醫士考中者量納¶
<pb:KR2m0010_WYG_176-18a>¶
應用後不行成化十八年奏准仍照舊例¶
　　南京太醫院¶
　　事例¶
凡本院藥餌俱南京禮部收到湖廣等布政司解來生¶
藥製造¶
凡南京各營該用藥餌俱撥醫士隨病供應凡醫士醫¶
生俱以世業子弟習學考選分撥各科¶
凡醫士醫生月糧照太醫院例¶
<pb:KR2m0010_WYG_176-18b>¶
　¶
　¶
　¶
　¶
　¶
　¶
　¶
　明㑹典卷一百七十六¶
