# -*- mode: mandoku-view; -*-
#+TITLE: 明會典
#+DATE: 2015-08-24 22:49:47.647443
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷七十一
<pb:KR2m0010_WYG_071-1a>¶
欽定四庫全書¶
　明㑹典卷七十一¶
　　禮部三十¶
　　　大宴儀二¶
　　事例¶
凡正旦冬至萬夀聖節洪武永樂間大宴並如慶成儀¶
宣徳正統後朝官不與宴者給賜節錢鈔錠各處進表¶
官亦令與宴免宴則通賜節錢¶
<pb:KR2m0010_WYG_071-1b>¶
凡立春元宵四月八端午重陽臘八等節永樂間俱於¶
奉天門通賜百官宴用樂其後賜宴日早朝畢光禄寺¶
面奏百官復入班行叩頭禮駕還宫百官出宴於午門¶
外不用樂宴畢復向闕行叩頭禮乃退¶
凡東宫千秋節永樂間賜五府六部等衙門堂上官左¶
右春坊科道近侍錦衣等衛随駕帶刀指揮千户等官¶
及天下進箋官宴於文華殿并文華門東西廊王府進¶
箋官并外國使臣宴於本部宣徳以後通宴於午門外¶
<pb:KR2m0010_WYG_071-2a>¶
凡皇太后夀旦正統四年賜百官通宴於午門外¶
　　　大宴樂一¶
　洪武間定¶
　　殿内侑食樂¶
　　樂器¶
　　　麾竿一　　　　　柷一¶
　　　敔一　　　　　　搏拊一¶
　　　琴四　　　　　　瑟二¶
<pb:KR2m0010_WYG_071-2b>¶
　　　簫四　　　　　　笙四¶
　　　笛四　　　　　　塤二¶
　　　箎二　　　　　　排簫二¶
　　　鍾一　　　　　　磬一¶
　　　應鍾一¶
　　樂章¶
　　　一奏炎精開運之曲(諸司職掌原不開/此曲今備于此)¶
炎精開運篤生聖皇大明御極逺紹虞唐河清海宴物¶
<pb:KR2m0010_WYG_071-3a>¶
阜民康威加夷䝤徳被戎羌八珎有薦九鼎馨香鼓鐘¶
鐄鐄宫徴洋洋怡神養夀理隂順陽保兹遐福地久天¶
長¶
　　　二奏皇風之曲¶
皇風被八表熈熈聲教宣時和景象明紫宸開繡筵龍¶
衮曜朝日金爐裊祥烟濟濟公與侯被服麗且鮮列座¶
侍丹扆磬折在周旋羔豚升華爼玉饌充方圓初筵奏¶
南風繼歌賡載篇瑶觴欣載舉拜俯禮無愆同樂及斯¶
<pb:KR2m0010_WYG_071-3b>¶
辰於皇千萬年¶
　　　奏平定天下之舞¶
舞士三十二人皆左執干干長三尺五寸上濶一尺下¶
廣六寸朱質上畫雉羽中畫升龍雲氣右秉戚戚長二¶
尺五寸朱紅漆柄金裝戚斧分為四行每行八人舞作¶
發揚蹈厲坐作擊刺之狀皆冠黄金束髮冠紫紛纓青¶
羅生色畫舞鶴花窄䄂衫白生絹襯衫錦領紅羅銷金¶
大袖窄袍紅羅銷金裙皂生色畫衣沿襈白羅銷金汗¶
<pb:KR2m0010_WYG_071-4a>¶
袴藍青羅銷金沿紅絹擁項紅結子紅絹束腰塗金束¶
帶青絲大絛錦臂鞲緑雲頭皂靴舞師二人執旌以引¶
之旌長七尺五寸朱紅漆柄金龍吞口懸五采羽九層¶
每層用塗金寳葢紅絲絛穿末垂絲結子皆冠黄金束¶
髮冠紫紛纓青羅大袖衫白絹襯衫錦領塗金束帶緑¶
雲頭皂靴¶
　　樂章¶
　　　清海宇¶
<pb:KR2m0010_WYG_071-4b>¶
㧞劍起淮土䇿馬定寰區王氣開天統寳歴應乾符武¶
畧文謨龍虎風雲創業初將軍星繞弁勇士月彎弧選¶
騎平南楚結陣下東吳跨蜀長驅萬里山河壯帝居¶
　　　三奏眷皇明之曲¶
赫赫上帝眷我皇明大命既集本固支榮厥本伊何育¶
徳春宫厥支伊何藩邦以寧慶延百世澤被羣生及時¶
為樂天禄是膺千秋萬嵗永觀厥成¶
　　　奏撫安四裔之舞¶
<pb:KR2m0010_WYG_071-5a>¶
舞士十六人東方四人椎髻於後繫紅銷金頭䋲紅羅¶
銷金抹額中綴塗金愽山兩旁綴塗金環明金耳環青¶
羅生色畫衣大袖衫紅生色領袖紅羅銷金裙青銷金¶
裙沿紅生絹襯衫錦領塗金束帶烏皮鞋西方四人間¶
道錦纒頭明金耳環紅紵絲細褶襖子大紅羅生色雲¶
肩緑生色沿藍青羅銷金汗袴紅銷金沿繫腰合鉢十¶
字泥金數珠五色銷金羅香囊紅絹擁項紅結子赤皮靴南¶
方四人綰朝天髻繫紅羅生色銀錠紅銷金抹額明金¶
<pb:KR2m0010_WYG_071-5b>¶
耳環紅織金短襖子緑織金細褶短裙絨綿袴子間道¶
紵絲手巾泥金項牌金珠纓絡綴小金鈴錦行纒泥金¶
獅蠻帶緑銷金擁項紅結子赤皮靴北方四人戴單于¶
冠貂䑕皮簷雙垂髻紅銷金頭䋲紅羅銷金抹額諸色¶
細褶襖子藍青生色雲肩紅結子紅銷金汗袴繫腰合¶
鉢皂皮靴四裔各為一行舞作拜跪朝謁喜躍俯伏之¶
狀舞師二人執幢以引之幢長七尺五寸朱紅漆柄金頭¶
吞口懸五采羅幢五層每層綴五色銷金吹帶末垂紅¶
<pb:KR2m0010_WYG_071-6a>¶
粉結子皆戴白捲簷毡㡌塗金㡌頂一撒紅纓紫羅㡌¶
襻紅緑金繡襖子白銷金汗袴藍青銷金沿塗金束帶¶
緑擁頂紅結子赤皮靴¶
　　樂章¶
　　　小將軍¶
大明君定宇寰聖恩寛掌江山黄支烏弋赤甲朱鳶手¶
高擎寳貝&KR0741;¶
　　　殿前歡¶
<pb:KR2m0010_WYG_071-6b>¶
五雲宫闕連霄漢金光明照眼玉溝金水聲潺潺頫&KR0479;¶
觀趨蹌㸔儀鑾嚴肅百千般威人心膽寒¶
　　　慶新年¶
虎豹闗文武班五彩間慶雲朝霞燦黄金殿喜氣増丹¶
墀内仰聖顔翠遶紅圍錦繡班高樓十二欄笙簫趂紫¶
檀仙音韻瑶&KR0793;按拜舞齊歌謡讃吾皇萬夀安¶
　　　過門子¶
定宇寰定宇寰掌江山撫百蠻謳歌拜舞仰祝讃萬萬¶
<pb:KR2m0010_WYG_071-7a>¶
年帝業安¶
　　　四奏天道傳之曲¶
馬負圖兮天道傳龜載書兮人文宣羲卦畫兮禹疇叙¶
皇極建兮合自然綿綿歴數歸明主祥麟在郊威鳯舞¶
九夷八貢康衢謡聖子神孫繼祖武垂供無為邁前古¶
　　　奏車書㑹同之舞¶
舞士三十二人左執籥籥長一尺五寸朱紅漆筀竹為¶
之上門三竅右秉翟翟長三尺五寸朱紅漆柄金龍吞¶
<pb:KR2m0010_WYG_071-7b>¶
口上綴雉羽五層每層用塗金寳葢紅絲絛穿末用紅¶
絲結子分為四行毎行八人舞坐作進退舒徐揖讓升¶
降之狀皆冠黒光描金方山冠青紛纓衣素紅羅大䄂¶
衫紅生絹襯衫錦領紅羅擁項紅結子塗金束帶白絹¶
大口袴白布襪茶褐鞋舞師二人執翿以引之翿長七¶
尺五寸朱紅漆柄金龍吞口懸白鷺羽九層用塗金寳¶
葢紅絲絛穿末垂紅絲結子冠服與舞士同惟大䄂衫¶
用青不用紅羅項紅結子¶
<pb:KR2m0010_WYG_071-8a>¶
　　樂章¶
　　　泰階平¶
乾坤清寧治功告成武定禍亂文致太平郊則致其禮¶
廟則盡其誠卿雲在天甘露零風雨時若百穀登禮樂¶
雍和政刑肅清儲嗣既立封建乃行讒佞屏四海賢俊¶
立朝廷玉帛鐘鼓陳兩楹君臣賡歌揚頌聲¶
　　　五奏振皇綱之曲¶
周南詠麟趾卷阿歌鳯凰藹藹稱多士為楨振皇綱赫¶
<pb:KR2m0010_WYG_071-8b>¶
赫我大明徳尊踰漢唐百揆脩庶績公輔理隂陽峨冠¶
正襟珮都俞在高堂坐令八紘内熈熈民樂康氣和風¶
雨時田疇見豐穰獻禮過三爵歡娛良未央¶
　　　奏百戲承應¶
　　　六奏金陵之曲¶
鐘山蟠蒼龍石城距金虎千年王氣都于今歸聖主六¶
代繁華輕幾秋江流東去無時休誰言天塹分南北英¶
雄豈但嗤曹劉我皇昔住濠梁屋神遊天錫真人服提¶
<pb:KR2m0010_WYG_071-9a>¶
兵乗勢渡江來詞臣早獻金陵曲歌金陵進珎饌諧八¶
音繼三嘆請觀漢祖用兵時為嘗馮異滹沱飯¶
　　　奏百戲承應¶
　　　七奏長楊之曲¶
長楊曵緑黄鳥和鳴菡蓞呈鮮紫燕輕盈千花浥露日¶
麗風清及時為樂芳樽在庭管音嘒嘒絲韻泠泠玉振¶
金聲各奏尔能皤皤國老載勸載懲明徳惟馨垂之聖¶
經唐風示戒永保嘉名無已太康哲人是聴¶
<pb:KR2m0010_WYG_071-9b>¶
　　　奏百戲承應¶
　　　八奏芳醴之曲¶
夏王厭芳醴商湯遠色聲聖人示深戒千春垂令名惟¶
皇登九五玉食保尊榮日昃不遑餐布徳延羣生天庖¶
具豐膳鼎鼐事調烹豈但資肥甘亦足飬遐齡逹人悟¶
茲理恒令五氣平随時知有節昭哉天道行¶
　　　奏隊舞承應¶
　　　九奏駕六龍之曲¶
<pb:KR2m0010_WYG_071-10a>¶
日麗中天漏下遲公卿侍宴多令儀簫韶九奏觴九獻¶
爐烟細逐祥風吹羣臣舞蹈天顔喜嵗熟民康長若此¶
六龍廽駕鳯樓深寳扇齊開扶玉几景星呈瑞慶雲多¶
兩曜増暉四序和聖人道大如天地嵗嵗年年奈樂何¶
　　　奏隊舞承應¶
　　進膳樂¶
　　樂器¶
　　　笙二　　　　　　笛二¶
<pb:KR2m0010_WYG_071-10b>¶
　　　鼓一　　　　　　板一¶
　　　杖鼓八¶
　　樂章¶
　　　水龍吟¶
寳殿祥雲紫氣濛龍徳宫聖明君氤氲霧靄檜栢間青¶
松龍樓鳯閤雕梁畫棟此是&KR0382;萊洞¶
　　太平清樂¶
　　樂器¶
<pb:KR2m0010_WYG_071-11a>¶
　　　笙四　　　　　　笛四¶
　　　頭管二　　　　　&KR0793;四¶
　　　杖鼓八　　　　　小鼓一¶
　　　板一　　　　　　方響一¶
　　樂章¶
　　　太清歌¶
萬國來朝進貢仰賀明聖主一統華夷普天下八方四¶
海南北東西託聖徳堯王保䕶國家太平天下都歸一¶
<pb:KR2m0010_WYG_071-11b>¶
將兵器銷為農器旌旗不動酒旗招仰荷天地¶
　　　上清歌¶
一願四時風調雨順民心喜攝外國將寳貝攝外國將¶
寳貝見君王來朝寳殿裏珊瑚瑪瑙玻璃進在丹墀¶
　　　開天門¶
託長生日月光天徳萬萬嵗永固皇基公卿文武來朝¶
㑹開玳宴捧金杯¶
　　設立大樂¶
<pb:KR2m0010_WYG_071-12a>¶
　　樂器¶
　　　戲竹二　　　　　簫四¶
　　　笙四　　　　　　笛二¶
　　　頭管二　　　　　琵琶二¶
　　　&KR0793;二　　　　　　二十絃二¶
　　　方響二　　　　　鼓一¶
　　　板一　　　　　　杖鼓八¶
　　陞座還宫¶
<pb:KR2m0010_WYG_071-12b>¶
　　樂章¶
　　　萬嵗樂¶
雨順風調昇平世萬萬年山河社稷八方四面狼烟息¶
慶龍虎風雲㑹¶
　百官行禮¶
　　樂章¶
　　　朝天子¶
聖徳聖威洪福齊天地玉階前文武兩班齊擺列在丹¶
<pb:KR2m0010_WYG_071-13a>¶
墀内舞蹈揚塵山呼萬嵗統山河壯帝畿禮儀讃喜慶¶
龍虎風雲㑹¶
　　迎膳樂¶
　　樂器¶
　　　戲竹二　　　　　笙一¶
　　　笛四　　　　　　頭管二¶
　　　&KR0793;二　　　　　　鼓一¶
　　　板一　　　　　　杖鼓十¶
<pb:KR2m0010_WYG_071-13b>¶
　　樂章¶
　　　水龍吟(同前/)¶
大祀慶成大宴萬國來朝隊舞纓鞭徳勝隊舞萬夀聖¶
節大宴九夷進寳隊舞夀星隊舞冬至大宴讃聖喜隊¶
舞百花聖朝隊舞正旦大宴百戲蓮花盆隊舞勝鼓採¶
蓮隊舞¶
　¶
　明㑹典卷七十一¶
