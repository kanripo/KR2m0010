# -*- mode: mandoku-view; -*-
#+TITLE: 明會典
#+DATE: 2015-08-24 22:49:48.724588
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR2m0010_WYG_124-1a>¶
欽定四庫全書¶
　明㑹典卷一百二十四¶
　　兵部十九¶
　　　根捕逃軍勾補軍士¶
國初逃故軍役根捕勾補具見諸司職掌宣德初又有¶
畫一條例正統以來累有増損今條具於後其有係職¶
方司所掌者别開于職方之下¶
　　諸司職掌¶
<pb:KR2m0010_WYG_124-1b>¶
凡各衛所開報逃故并老疾勾丁代役軍人先須查對¶
鄉貫住址明白具手本赴内府給批差人前去着落有¶
司官吏逃軍根捉正身如正身未獲先將戸丁起解補¶
役仍根捉正身補替其故軍勾取户内壯丁補役如别¶
無壯丁止有㓜小皃男取官吏保結回報行移該衛照¶
勘相同紀録候長成勾補若送回老疾軍人就留原籍¶
住坐將户下壯丁起解替役如勾無户籍或住址差抝¶
名姓不同或係另籍民戸及有戸絶無丁有司體勘回¶
<pb:KR2m0010_WYG_124-2a>¶
申到部行移該衛照勘在營有無長幼人丁幷着落原¶
管官旗務要挨究明白回報定奪勾補若衛所官吏并¶
老疾軍人朦朧妄報依律問罪如原勾軍數不完及勾¶
到軍人中途在逃仍着落原差人員前去勾捉若在外¶
遷延違限送法司問罪¶
　　明令¶
凡軍民以籍為定軍官頭目無得巧立名色徑行勾捉¶
百姓充軍民戸亦不得詐稱各官軍人貼戸躱避差役¶
<pb:KR2m0010_WYG_124-2b>¶
果有在逃軍人在内申奉都督府在外申奉中書省明¶
文方許勾取¶
　　事例¶
洪武二十一年令各衛所將逃故軍編成圖冊送本部¶
照名行取不許差人各府縣類造軍戸文冊遇有勾丁¶
按籍起解　二十二年令各處逃軍能擒獲一名者賞¶
鈔三十錠隱藏出首者二十錠見在軍知而首者十錠¶
為事充軍逃回捕獲者五錠隱藏及轉送者全家𤼵金¶
<pb:KR2m0010_WYG_124-3a>¶
齒充軍逃軍自首者免罪復役官吏不即起送縱容害¶
民者處死　二十三年令生員應補軍役者除豁遣歸¶
卒業軍士借撥征進事故者征進逃故軍男年一二嵗¶
者流民全戸充軍病故者俱免勾丁　二十四年令垜¶
集軍故戸止一丁者勾有丁貼戸起解軍去原衛逺者¶
解京該府遣人押送若路順及與京師道里均者從便¶
解𤼵　二十七年令武職充軍病故子襲原職者開伍¶
　二十九年令垜集軍有幼男在伍者免勾丁生員應¶
<pb:KR2m0010_WYG_124-3b>¶
起解者送翰林院考試成效者開伍發回讀書不成者¶
照舊補役　三十五年定垜集軍正軍貼戸造冊輪流¶
更代貼戸止一丁者免役當軍之家免一丁差役　永¶
樂二年令坐勾軍有見任文武官及生員吏典等戸止¶
三丁者免勾四丁以上者勾一丁補伍　十七年令勾¶
軍人違限半年以上者充軍　洪熈元年令軍役丁盡¶
戸絶者具官吏結報該衛轉行府部開豁先為事充軍¶
後薦起為官者不拘見任致仕病故俱免補伍　宣德¶
<pb:KR2m0010_WYG_124-4a>¶
元年奏准凡逃軍三月不首者并里鄰人等問罪就㸃¶
親鄰管解窩家發附近充軍係軍籍者𤼵邊衛能自首¶
者止罪逃軍逓送隱藏者烟瘴衛分充軍官司故縱者¶
論如律　凡逃軍未獲起解户丁若清冊未到之先獲¶
解而未至衛所者仍選戸丁解查未到即收補伍候正¶
身到日釋放寕家　凡逃軍不許以告狀為由遷延生¶
事有應訴事情令家人代理若長解人中途侵損許告¶
所在官司究治仍速將逃軍接逓　凡軍戸有丁而偽¶
<pb:KR2m0010_WYG_124-4b>¶
作無勾者許改正免罪仍扶揑回申者軍𤼵邊衛里隣¶
𤼵附近充軍　凡起解逃軍戸丁須量地立限逓解若¶
長解縱容違限半年以上者依律問罪一年以上者𤼵¶
附近充軍犯人𤼵邊逺充軍　凡起解自首并補役軍¶
丁出一千五百里之外者經過有司每人日給行粮一¶
升過期不與不首逃軍及腹裏衛分不及千五百里者¶
不在此例　凡勾軍人違限過一年者許巡按按察司¶
官拏解赴京問罪違法情重者不限年　三年奏准凡¶
<pb:KR2m0010_WYG_124-5a>¶
軍逃還鄉有詐死更名充吏卒僧道等項及隱寄丁口¶
立戸地方者並許自首改正其詐稱名目寄住影射致¶
原籍本衛兩無挨尋者追獲自首俱收寄本處衛所他¶
人告𤼵者與窩家里鄰官吏人等俱照例問罪仍追本¶
犯銀十兩充賞　凡軍戸有充粮里老人賄賂官吏及¶
勾軍之人朦朧保勘或里老亦係軍戸逓相欺隱者並¶
許改正違者正軍𤼵原衛戸丁再罰一丁𤼵附近充軍¶
　凡山西等處抽丁等軍有賄賂官吏將幼弱私自輪¶
<pb:KR2m0010_WYG_124-5b>¶
替者許原籍究補同伍指陳并事内作弊之人依律問¶
罪　凡軍士全家逃竄里鄰知而容隱者限半年首獲¶
過期事覺軍𤼵邊衛里鄰𤼵附近充軍　凡囚充及調¶
衛軍問招更調有更易名貫隱匿丁口者其後逃故衛¶
所行拘有司回無名籍似此迷失者並許自首免罪若¶
他人𤼵覺軍調烟瘴衛分仍選戸丁補充原伍　凡紀¶
錄軍年應赴伍而衛所在千里之外者許於附近收役¶
行原衛開伍　凡起解軍多給家人文引照身逃回者¶
<pb:KR2m0010_WYG_124-6a>¶
限三箇月自首違者𤼵邊衛充軍仍勾戸丁補原伍里¶
鄰及官吏論罪　四年令在京各衛軍本部委官同給¶
事中御史清理　凡軍有征差等項死亡不明槩作逃¶
移者保勘問豁其不知下落經三次以上保明者依故¶
軍例停勾　凡勾軍不許泛遣孤單無籍之徒如違限¶
二年以上者官員追俸旗軍選戸丁補伍再限一年以¶
所勾軍赴京違者全家調别衛其勾軍須填勘合不許¶
以關牒批帖徑行有司　凡應勾軍有賂官吏隱蔽壯¶
<pb:KR2m0010_WYG_124-6b>¶
丁以家人女壻之類冐名代解者奸民私通軍士招贅¶
其戸丁及過房典賣影射徭役者並許改正歸宗違者¶
官吏坐罪本犯全家調别衛充軍代者就收補原伍如¶
果無壯丁方許以少壯義子及同籍女壻補役　凡應¶
繼壯丁故自傷殘肢體者許鄰里拏首全家𤼵烟瘴衛¶
所充軍　凡軍戸踈族及異姓人舊為同籍分析後充¶
軍者止於有罪人戸下勾丁若聞親屬充軍妄為文慿¶
作分戸在家及祖孫父子異居并食粮年冬者不許若¶
<pb:KR2m0010_WYG_124-7a>¶
同籍人生前各自充軍有故儘本房勾補無則以他房¶
三丁以上者補役不及三丁者以其本房丁盡事由行¶
本部開豁　凡招募諸色人係全戸充軍有故照名勾¶
補者先以一人解𤼵具實有戸丁申部議奏處分　凡¶
正軍在營有丁不許於原籍勾取如已行文有司覈實¶
回報本衛以在營之丁收役　凡義男女壻有代義父¶
妻人之家為軍者有故止於義父妻人之家勾取如係¶
戸絶覆實開除若出幼過房出贅各家俱屬正軍無丁¶
<pb:KR2m0010_WYG_124-7b>¶
者宜以妻父義父之家為戸絶還繼本宗如本宗係民¶
仍補義父妻父軍役其官員軍民之家有家人義男女¶
壻之類自願投軍或為事編發者有故止於其人本房¶
勾補本房已絶覆實開除　凡故軍戸止一丁充生員¶
者照洪武二十九年例考試開豁　凡僧道為事充軍¶
故者免勾丁若故軍戸止一丁在充軍之先為僧道者¶
覆實開豁在後者仍𤼵充軍　凡丁盡戸絶軍及山後¶
人查無名籍者軍衛有司㑹勘造冊繳部開豁　凡逃¶
<pb:KR2m0010_WYG_124-8a>¶
軍每季半年一類勾死亡及殘疾者嵗一類勾　五¶
年令應充軍之人有父母年七十以上及篤廢殘疾者¶
許於附近衛所收役　七年令故軍戸止一丁為見任¶
官者聞伍　正統元年奏准凡内外都司衛所不許填¶
給勘合差人勾軍止以逓年逃故等軍姓名貫址造冊¶
繳部轉𤼵御史按籍清勾其清軍御史按行所至司府¶
州縣各委官一員將應勾軍丁分投清解御史往來巡¶
督除軍政外一應詞訟𤼵該管衙門問理每嵗八月終¶
<pb:KR2m0010_WYG_124-8b>¶
照巡撫官事例具清解過軍數回京如有窒礙事理㑹¶
議奏請　凡解軍丁逃軍須連妻小同解違者問罪無¶
妻小者解本身　凡抽丁垜集軍先前私自輪替者選¶
壯丁連妻解衛果有老疾等項方許替勾　凡被勾貧¶
軍挈家流移招回復業者該解軍丁俱候次年起𤼵係¶
原逃者不准如止附近濳躱者依律究問　凡起解軍¶
先過該管都司者即於本司交割先過本衛者交本衛¶
官吏隨與批迴有留難者從御史究問批迴詐偽者有¶
<pb:KR2m0010_WYG_124-9a>¶
司辨驗問罪　凡内外衛所官有將殷實軍占作軍伴¶
賣放買閒新勾軍不行存䘏抑逼在逃者軍士事故管¶
軍官不將在營人丁收補及以見役軍妄作事故者清¶
軍官具奏提問　凡逃軍及已解軍在家潜住者父祖¶
充軍子孫畏繼於别州縣過繼作贅冐籍而以丁盡戸¶
絶回申或充軍在役而原戸人私開作民戸者並限兩¶
箇月具首免罪如違軍杖一百𤼵烟瘴衛所里鄰人等¶
𤼵附近充軍　凡浙江并江南直𨽻等衛所清出帯操¶
<pb:KR2m0010_WYG_124-9b>¶
軍士除原係廣西南丹奉議潯州等衛者𤼵回原伍其¶
餘悉收充正軍行部轉行原衛開伍若先在逃者仍𤼵¶
原衛附近不許擅收　凡勾軍人潜回原籍粮里容留¶
者照窩藏逃軍例問𤼵　二年議准凡逃軍殘疾并年¶
六十以上者收贖依親别選戸丁解補如止有幼丁照¶
例紀錄　凡逃軍未獲暫勾戸丁𤼵旁近寄操者正犯¶
到日即與開除　凡軍人中途病故解人即告所在官¶
司相理官給文慿付解人送妻小復還復原籍别選壯¶
<pb:KR2m0010_WYG_124-10a>¶
丁解補　凡軍籍丁盡戸絶已經三次回申者即與除¶
豁不許𤼵冊重勾　凡兩司府州縣清軍官尃一清理¶
軍伍母干預他事其宣德五年以後逃軍及勾取戸丁¶
妄比事例輙投附近寄操者俱收𤼵原伍　凡逃軍軍¶
丁解後復逃者連妻小押赴原衛如解人脫放就𤼵補¶
本軍原伍本軍得獲𤼵邊逺充軍其軍丁已解清冊後¶
到者取鄰里保明行衛查勘不必重解戸丁　凡勾補¶
軍丁在逃解人𤼵附近充軍者事故免勾丁　凡妄指¶
<pb:KR2m0010_WYG_124-10b>¶
逺年民籍作軍戸者諸司不許准理　四年令北人充¶
南軍南人充北軍除遼東萬全山西陜西等處邊衛逃¶
軍及近年土豪鹽法編𤼵充軍不動外其餘清出軍丁¶
各就地方改解附近衛分若南人充南軍北人充北軍¶
不在改調之例¶
　　　　計改調衛所¶
　　北直𨽻¶
　　　順天府調三萬衛¶
<pb:KR2m0010_WYG_124-11a>¶
　　　大名府調定遼中衛¶
　　　順德府調定遼左衛¶
　　　廣平府調定遼右衛¶
　　　河間府調鐡嶺衛¶
　　　真定府調義州衛¶
　　　保定府調瀋陽中衛¶
　　　永平府調遼海衛¶
　　南直𨽻¶
<pb:KR2m0010_WYG_124-11b>¶
　　　鳯陽府調宣府左衛¶
　　　揚州府調宣府前衛¶
　　　淮安府調宣府右衛¶
　　　廬州府調萬全左衛¶
　　　徐州府調萬全右衛¶
　　　和州調永寕衛¶
　　　滁州調懷安衛¶
　　　安慶府調隆慶左衛¶
<pb:KR2m0010_WYG_124-12a>¶
　　　　已上俱原充兩廣雲貴四川湖廣福建邊海¶
　　　　衛分軍役¶
　　　應天府調大興左衛¶
　　　太平府調義勇右衛¶
　　　鎮江府調義勇前衛¶
　　　蘇州府調武成中衛¶
　　　常州府調燕山左衛¶
　　　松江府調燕山右衛¶
<pb:KR2m0010_WYG_124-12b>¶
　　　徽州府調武成前衛¶
　　　寕國府調武成後衛¶
　　　池州府調神武左衛¶
　　　廣德州調燕山右衛¶
　　　　已上俱原充遼東山西陜西寕夏等衛軍役¶
　　山東布政司¶
　　　濟南府調定遼前後二衛¶
　　　兖州府調海州衛¶
<pb:KR2m0010_WYG_124-13a>¶
　　　萊州府調盖州衛¶
　　　登州府調復州衛¶
　　　東昌府調東寕衛¶
　　　青州府調金州衛¶
　　　　已上俱原充兩廣雲貴四川湖廣福建邊衛¶
　　　　衛分軍役¶
　　河南布政司¶
　　　河南府調萬全左衛¶
<pb:KR2m0010_WYG_124-13b>¶
　　　河南府調萬全左衛¶
　　　彰德府調開平衛¶
　　　衛輝府調龍門衛¶
　　　懷慶府調龍門守禦千戸所¶
　　　汝寕府調來衛¶
　　　南陽府調美峪守禦千戸所¶
　　山西布政司¶
　　　太原府并沁州俱調大同右衛¶
<pb:KR2m0010_WYG_124-14a>¶
　　　平陽府調大同左衛¶
　　　大同府調天城陽和二衛¶
　　　澤州調大同前衛¶
　　　汾州調髙山衛¶
　　　潞州調大同後衛¶
　　　遼州調安東中屯衛¶
　　陜西布政司¶
　　　西安府調永昌山丹二衛¶
<pb:KR2m0010_WYG_124-14b>¶
　　　延安府調寕夏前衛¶
　　　鳯翔府調凉州衛¶
　　　鞏昌府調鎮畨衛¶
　　　平凉府調西寕衛¶
　　　慶陽府調寕夏中衛¶
　　　漢中府調莊浪衛¶
　　　　已上俱原充南方極邊衛分軍役¶
　　廣西布政司¶
<pb:KR2m0010_WYG_124-15a>¶
　　　桂林府調潯州府¶
　　　柳州府調南丹衛¶
　　　梧州府調巡象衛¶
　　　潯州府調河池守禦千戸所¶
　　　南寕府調慶逺衛¶
　　　平樂府調向武守禦千戸所¶
　　　慶逺府調南丹衛¶
　　　太平府調柳州衛¶
<pb:KR2m0010_WYG_124-15b>¶
　　　田州府調柳州衛¶
　　　思明府調武宣守禦千戸所¶
　　　江州府調慶逺衛¶
　　　泗城州調懷集守禦千戸所¶
　　　龍州調南丹衛¶
　　　南丹州調向武守禦千戸所¶
　　廣東布政司¶
　　　廣州府調南寕衛¶
<pb:KR2m0010_WYG_124-16a>¶
　　　惠州府調容縣守禦千戸所¶
　　　肇慶府調武宣守禦千戸所¶
　　　韶州府調鬱林守禦千戸所¶
　　　南雄府調梧州守禦千戸所¶
　　　瓊州府調灌陽守禦千戸所¶
　　　潮州府調桂林中衛¶
　　　雷州府調賀縣守禦千戸所¶
　　　㢘州府調柳州衛¶
<pb:KR2m0010_WYG_124-16b>¶
　　　髙州府調桂林右衛¶
　　貴州布政司¶
　　　思州思南鎮逺三府俱調赤水衛¶
　　　石阡銅仁黎平三府俱調安莊衛¶
　　　普安鎮寕永寕安順四州俱調興隆衛¶
　　雲南布政司¶
　　　雲南府大理府俱調金齒衛¶
　　　臨安府曲靖軍民府俱調景東衛¶
<pb:KR2m0010_WYG_124-17a>¶
　　　楚雄&KR0697;江二府俱調蒙化衛¶
　　　姚安鶴慶武定三軍民府俱調廣南衛¶
　　　廣西廣南二府尋甸元江二軍民府俱調洱海¶
　　　衛¶
　　　金齒軍民指揮司麗江軍民府永寕孟定孟艮¶
　　　景東順寕五府俱調騰衝守禦千戸所¶
　　湖廣布政司¶
　　　寶慶府調五開衛¶
<pb:KR2m0010_WYG_124-17b>¶
　　　辰州調銅鼓衛¶
　　　衡州調九溪衛¶
　　　永州府調鎮逺衛¶
　　　靖州調五開衛¶
　　　彬州調偏橋衛¶
　　　常德府調豹韜衛¶
　　　長沙府調龍虎衛¶
　　　荆州府調鎮南衛¶
<pb:KR2m0010_WYG_124-18a>¶
　　　岳州府調龍江右衛¶
　　　武昌府調行在府軍衛¶
　　　黃州府調行在虎賁左衛¶
　　　漢陽府調行在旗手衛¶
　　　德安府調行在金吾前衛¶
　　　襄陽府調燕山前衛¶
　　　沔陽州調濟州衛¶
　　　安陸州調濟陽衛¶
<pb:KR2m0010_WYG_124-18b>¶
　　江西布政司¶
　　　贑州府調㢘州衛¶
　　　南安府調碣石衛¶
　　　建昌府調和陽衛¶
　　　撫州府調武德衛¶
　　　袁州府調水軍左衛¶
　　　吉安府調水軍右衛¶
　　　廣信府調應天衛¶
<pb:KR2m0010_WYG_124-19a>¶
　　　九江府調行在羽林左衛¶
　　　南昌府調行在羽林右衛¶
　　　饒州府調行在府軍左衛¶
　　　瑞州府調行在金吾後衛¶
　　　南康府調行在府軍右衛¶
　　　臨江府調通州衛¶
　　福建布政司¶
　　　福州府調南海衛¶
<pb:KR2m0010_WYG_124-19b>¶
　　　邵武府調雷州衛¶
　　　建寕府調潮州衛¶
　　　延平府調海康守禦千戸所¶
　　　興化府調清海守禦千戸所¶
　　　泉州府調龍川守禦千戸所¶
　　　漳州府調廣海衛¶
　　　汀州府調海門守禦千戸所¶
　　浙江布政司¶
<pb:KR2m0010_WYG_124-20a>¶
　　　温州府調鎮海衛¶
　　　台州府調鎮東衛¶
　　　處州府調平海衛¶
　　　嚴州府調鷹揚衛¶
　　　金華府調江陰衛¶
　　　衢州府調橫海衛¶
　　　寕波府調龍江左衛¶
　　　杭州府調蔚州左衛¶
<pb:KR2m0010_WYG_124-20b>¶
　　　湖州府調神武後衛¶
　　　嘉興府調神武中衛¶
　　　紹興府調義勇中衛¶
　　四川布政司¶
　　　成都府調㑹川衛¶
　　　重慶府調寕畨衛¶
　　　順慶府調越巂衛¶
　　　保寕府調建昌衛¶
<pb:KR2m0010_WYG_124-21a>¶
　　　叙州馬湖二府調鹽井衛¶
　　　䕫州府調建昌前衛¶
　　　瀘州府調鹽井衛¶
　　　潼川州調迷易守禦千戸所¶
　　　嘉定州調㑹川衛¶
　　　雅州調寕畨衛¶
　　　龍州調建昌衛¶
　　　眉州調建昌前衛¶
<pb:KR2m0010_WYG_124-21b>¶
　　　　已上俱原充遼東山西陜西寕夏等衛軍¶
　　　　役¶
十三年令挨無籍貫軍經十次回申者開豁　景泰元¶
年令官軍戸下多餘人丁有例除存留幇貼正軍外其¶
餘俱許於附近寄籍納粮當差中間有一家或三五人¶
十餘人止用一二人寄籍有司其餘隱蔽在家不分年¶
嵗久近除其該納粮草仍於有司上納其人丁盡數𤼵¶
回軍衛　天順四年令京軍及邊衛逃軍仍解兵部撥¶
<pb:KR2m0010_WYG_124-22a>¶
防軍轉逓其餘及邊衛勾解戸丁徑送該衛交割　成¶
化八年令在京軍每三年一次理各營軍士仍分豁差¶
遣等項名目造冊備照　十年令凡衛所編造軍冊每¶
年限五月以裏差有職役人員送部違者照官軍馬騾¶
文冊例罰米當該官吏論日住俸問罪若造冊三分不¶
完者官罰俸一月該吏提問如官吏依限𤼵冊而所差¶
人自違悞者止坐本人　十一年令各衛所以原管旗¶
軍不分見在逃故備開充軍脚色改調縁由并節次補¶
<pb:KR2m0010_WYG_124-22b>¶
役姓名通類造冊繳部發御史對查軍民二冊以防欺¶
隱其冊府州縣各謄一本備照　凡冊勾軍士係本地¶
者清冊徑送清軍御史仍將底冊繳部存照　凡清軍¶
以十分為率能清三分以上不枉平民者御史及兩司¶
官兵部奏請奬擢府州縣官量加俸給不及數并枉人¶
者御史從都察院考察兩官官兵部參奏府州縣官行¶
吏部黜責　十二年令調衛軍戸下餘丁寄籍附近有¶
司者免其起解聽留一丁於有司種辦田粮其餘悉收¶
<pb:KR2m0010_WYG_124-23a>¶
原衛所操守如後調衛所缺人行原衛餘丁内取解不¶
許於原籍勾擾其調衛在千里之内者餘丁照例囘營¶
　凡垜集軍有陞官者其貼戸停勾聽繼逺年無勾軍¶
審究得實行該衛查勘不必起解戸丁　十三年令起¶
解軍除子孫應繼者令津貼軍裝但有職役者不許勒¶
取　凡廣西鄰近賊洞處所軍丁有該解遼東等衛并¶
千里之外者及失迷鄉貫之人願充無勾軍役者俱編¶
本處邊衛當軍行移原伍開豁　凡收𤼵附近軍士除¶
<pb:KR2m0010_WYG_124-23b>¶
天順六年四月十九日以前編定不動外以後告投者¶
不許其在附近處所逃者依正統二年例連妻小押解¶
原衛　十九年令騰驤四衛軍士戸統不必勾丁　𢎞¶
治十三年奏准京衛及在外衛所解到新軍以投文日¶
為始不過十日將收管批迴給付長解若刁蹬留難者¶
該吏軍吏總小旗提問衛所掌印并本管官不拘曽否¶
得財㕘問帶俸差操　凡在京在外衛所親軍官員不¶
能存䘏軍士逼廹在逃及賣放回還者指揮每十名以¶
<pb:KR2m0010_WYG_124-24a>¶
上降一級千戸鎮撫每六名以上百戸四名以上依例¶
逓降　凡各處清解軍丁選揀精壯親丁僉㸃相應長¶
解批内明開相貌年甲在京者起解兩京兵部在外者¶
徑解該衛若不係同宗子孫頂替起解及將長解正身¶
賣放在家執批前來雇人頂名者正軍問調别衛頂軍¶
就收本衛長解并受雇之人及里老鄰佑知情不首者¶
俱𤼵附近各充軍　凡各處解到新軍查無名籍及來¶
歴姓名差抝者俱暫收缺軍所分食粮差操行查至日¶
<pb:KR2m0010_WYG_124-24b>¶
另為定奪　凡起解軍士揑買偽印批迴者除真犯死¶
罪外解發人附近軍士調邊衛各充軍　凡應解軍丁¶
除真犯死罪外若犯監守常人盗竊盗掏摸搶奪至徒¶
罪以上者牢固釘解該衛收伍轉發守哨年限滿日着¶
役其犯别項徒罪以上俱止杖一百解𤼵着役　凡官¶
軍軍丁有將户内弟姪子孫過房與人或官豪勢要和¶
買改易姓名者不分久近許其贖取歸宗聽繼無得占¶
恡其誘買各邊軍丁者𤼵極邊充軍¶
<pb:KR2m0010_WYG_124-25a>¶
　¶
　¶
　¶
　¶
　¶
　¶
　¶
　¶
<pb:KR2m0010_WYG_124-25b>¶
　¶
　¶
　¶
　¶
　¶
　¶
　¶
　明㑹典卷一百二十四¶
