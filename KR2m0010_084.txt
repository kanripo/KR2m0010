# -*- mode: mandoku-view; -*-
#+TITLE: 明會典
#+DATE: 2015-08-24 22:49:47.871158
#+PROPERTY: ID KR2m0010
#+PROPERTY: BASEEDITION WYG    
#+PROPERTY: JUAN 卷八十四
<pb:KR2m0010_WYG_084-1a>¶
欽定四庫全書¶
　明㑹典卷八十四¶
　　禮部四十三¶
　　　祭祀五¶
　　祭厯代帝王¶
國初祭三皇廟用勾&KR0621;祝融風后力牧配享洪武六年¶
始建厯代帝王廟於欽天山之陽畧用同堂異室之制¶
祭三皇至元世祖凡十六位皆開基創業有功徳於民¶
<pb:KR2m0010_WYG_084-1b>¶
之主後復擇古名臣三十七人從祀兩廡皆用始終全¶
節者每歲郊祀時既附祭厯代帝王秋八月復擇日遣¶
官祭於本廟¶
諸司職掌¶
　　　一齋戒¶
凡齋戒前一日太常官宿于本司次日具本奏致齋二¶
日𫝊制遣官行禮(今欽天監擇定秋祭日祭期本/部預行南京太常寺齋戒行禮)¶
　　　一省牲(牛五羊五豕/六鹿一兎八)¶
<pb:KR2m0010_WYG_084-2a>¶
凡正祭前一日獻官承制畢詣本壇省牲¶
　　　一正祭陳設¶
　　五室十六位¶
每室　犢一　羊一　豕一¶
每位　登一　鉶二　籩豆各十　簠簋各二　帛一¶
(白色禮/神制帛)¶
　　已上五室共設酒尊三爵四十八篚五于中室東¶
　　南西向設祝文案于西¶
<pb:KR2m0010_WYG_084-2b>¶
　　　一儀注¶
典儀唱樂舞生就位執事官各司其事賛引引獻官至¶
盥洗所賛搢笏出笏引至拜位賛就位典儀唱迎神恊¶
律郎舉麾奏樂樂止賛四拜(陪祭/官同)典儀唱奠帛行初獻¶
禮奏樂執事官各捧帛爵進于神位前賛引賛詣三皇¶
神位前搢笏執事官以帛進于獻官奠訖執事官以爵¶
進于獻官賛獻爵(凡/三)出笏詣五帝神位前(儀同前/爵凡五)詣三¶
王神位前(爵凡/三)詣漢髙祖光武唐太宗皇帝神位前(爵/凡)¶
<pb:KR2m0010_WYG_084-3a>¶
(三/)詣宋太祖元世祖皇帝神位前(爵凡二儀並/同前出笏)詣讀祝¶
所跪讀祝讀祝官取祝跪于獻官左讀畢進于神位前¶
賛俯伏興平身復位樂止典儀唱行亞獻禮奏樂執事¶
官各以爵獻于神位前樂止典儀唱行終獻禮(儀同/亞獻)典¶
儀唱飲福受胙賛詣飲福位跪搢笏執事官以爵進飲¶
福酒執事官以胙進受胙出笏俯伏興平身復位賛兩¶
拜典儀唱徹饌奏樂執事官各于神位前徹饌樂止典¶
儀唱送臣奏樂賛四拜平身樂止典儀唱讀祝官捧祝¶
<pb:KR2m0010_WYG_084-3b>¶
掌祭官捧帛饌各詣瘞位樂止賛禮畢¶
　　　從祀名臣¶
東廡第一壇¶
風后　皋陶　龍　伯益　𫝊説　召公奭　召穆公¶
虎　張良　曹參¶
　　羊一　豕一　鉶九　篚一　籩豆各二(棗栗菁/𦵔鹿醢)¶
　　　簠簋各一(黍稷共/稻梁共)　帛九(白色禮/神制帛)　酒盞二十¶
　　七　饌盤一　篚一¶
<pb:KR2m0010_WYG_084-4a>¶
第二壇¶
周勃　馮異　房𤣥齡　李靖　李晟　潘羙　岳飛¶
　水華黎　愽爾忽　伯顔¶
　　羊一　豕一　鉶十　籩豆各二　簠簋各一¶
　　帛十　酒盞三十　饌盤一　篚一¶
西廡第一壇¶
力牧　䕫　伯夷　伊尹　周公旦　太公望　方叔¶
　蕭何　陳平¶
<pb:KR2m0010_WYG_084-4b>¶
　　　陳設與東廡第一壇同¶
第二壇¶
鄧禹　諸葛亮　杜如晦　郭子儀　曹彬　韓世忠¶
　張浚　博爾术　赤老温¶
　　　陳設同¶
　　　一祝文¶
維洪武某年歲次某甲子某月某日皇帝謹遣具官某¶
致祭于太昊伏羲氏炎帝神農氏黄帝軒轅氏帝金天¶
<pb:KR2m0010_WYG_084-5a>¶
氏帝髙陽氏帝髙幸氏帝陶唐氏帝有虞氏夏禹王商¶
湯王周武王漢髙祖皇帝漢光武皇帝唐太宗皇帝宋¶
太祖皇帝元世祖皇帝曰昔者奉天明命相繼為君代¶
天理物撫育黔黎彛倫攸序井井䋲䋲至今承之生民¶
多福思不忘而報特祀以春秋惟帝兮英靈來歆來格¶
尚享¶
　　　一樂章¶
　　迎神¶
<pb:KR2m0010_WYG_084-5b>¶
仰瞻兮聖容想鸞輿兮景從降雲衢兮後先來俯鑒兮¶
微衷荷聖臨兮蒼生有崇睠諸帝兮是臨予頓首兮幸¶
䝉¶
　　奠帛¶
秉微誠兮動聖躬來列坐兮殿庭予今願兮效勤捧禮¶
帛兮列酒尊鑒予情兮欣享方旋駕兮雲程¶
　　初獻¶
酒行兮爵盈喜氣兮雍雍重荷䝉兮再瞻再崇羣臣欣¶
<pb:KR2m0010_WYG_084-6a>¶
兮躍從願覩穆穆兮聖容¶
　　亞獻¶
酒斟兮禮明諸帝熙和兮悦情百職㚏走兮滿庭陳籩¶
豆兮數重亞獻兮願成¶
　　終獻¶
獻酒兮至終早整雲鸞兮將還宫予心眷戀兮神聖欲¶
攀留兮無蹤躡雲衢兮緩行得遥瞻兮逹九重¶
　　徹饌¶
<pb:KR2m0010_WYG_084-6b>¶
納肴羞兮領陳烝民樂兮幸生將何以兮崇報維嵗時¶
兮載瞻載迎¶
　　送神¶
旛&KR1242;繚繞兮導來蹤鸞輿冉冉兮歸天宫五雲擁兮祥¶
風從民歌聖佑兮樂年豐¶
　　望燎¶
神機不測兮造化功珍羞禮帛兮薦火中望瘞庭兮稽¶
首願神鑒兮寸衷¶
<pb:KR2m0010_WYG_084-7a>¶
　　　事例¶
洪武元年令以太牢祀三皇　六年議定三皇五帝三¶
王及漢唐宋創業之君俱於京師立廟每歲春秋致祭¶
遂建帝王廟於京師中一室以居三皇東一室五帝西¶
一室夏禹商湯周文王又東一室周武王漢光武唐太¶
宗又西一室漢髙祖唐髙祖宋太祖元世祖　又命厯¶
代帝王廟皆祀開基創業之君周文王雖基周命然終¶
守臣節唐髙祖雖有天下然皆太宗之力可勿設二主¶
<pb:KR2m0010_WYG_084-7b>¶
止於陵廟致祭　七年令帝王廟皆塑衮冕坐像惟伏¶
義神農未有衣裳之制不必加以冕服　二十年令武¶
成王從祀帝王廟罷其舊廟仍去王號　二十一年定¶
厯代名臣從祀帝王廟以宋趙普負太祖為不忠不可¶
從祀元臣木華黎於安童為祖不可以其孫從祀而去¶
其祖可祀木華黎而罷安童既祀伯顔阿木亦不必祀¶
　　祭先師孔子(春秋仲月上丁/日遣官行禮)¶
國初上如江淮先謁孔子廟幸學崇儒重道之意已肇¶
<pb:KR2m0010_WYG_084-8a>¶
于此後監前代凟禮之失既詔正嶽鎮海凟與城隍之¶
號其厯代忠臣烈士亦止依當時封號惟孔子封爵特¶
仍其舊後四配十哲兩廡諸賢封爵亦仍舊不改每歲¶
二丁傳制遣官致祭列聖登極皆遣官祭告闕里又駕¶
幸太學行釋奠禮每月朔望遣内臣降香¶
諸司職掌¶
　　　一齋戒¶
　　　一省牲(儀並同前牛一山羊五今京師/用北羊豕九今十四鹿一兎五)¶
<pb:KR2m0010_WYG_084-8b>¶
　　　一正祭陳設¶
正壇¶
犢一　羊一　豕一　登一　籩豆各十(今各/十二)　鉶二¶
　簠簋各二　帛一(白色禮/神制帛)　共設酒尊三　爵三¶
篚一于壇東南西向設祝文案于壇西¶
　　四配位¶
每位　羊一　豕一　登一　鉶二　籩豆各十　簠¶
簋各一　爵三　帛一　篚一¶
<pb:KR2m0010_WYG_084-9a>¶
　　十哲¶
東武壇　豕一(分/五)　帛一　篚一　爵三¶
每位　鉶一　籩豆各四　簠簋各一　酒盞一¶
西五壇陳設同¶
東廡(五十三位共十三壇今/五十五位共十四壇)　共豕一(今豕/三)　帛一¶
篚一　爵三¶
每壇　籩豆各四　簠簋各一　酒盞四¶
西廡(五十二位共十三壇今/五十五位共十四壇)陳設並同東廡¶
<pb:KR2m0010_WYG_084-9b>¶
　　　一儀注¶
典儀唱樂舞生就位執事官各司其事分獻官陪祭官¶
各就位賛引引獻官至盥洗所賛詣盥洗位搢笏出笏¶
引至拜位賛就位典儀唱迎神奏樂樂止賛四拜(陪祭/官同)¶
典儀唱奠帛行初獻禮奏樂執事官捧帛爵詣神位前¶
賛引賛詣大成至聖文宣王神位前搢笏執事以帛進¶
奠訖執事以爵進賛引賛獻爵出笏詣讀祝位跪讀祝¶
讀祝官取祝跪于獻官左讀祝俯伏興平身賛詣兖國¶
<pb:KR2m0010_WYG_084-10a>¶
復聖公神位前搢笏獻爵出笏詣郕國宗聖公神位前¶
(儀同/前)詣沂國述聖公神位前詣鄒國亞聖公神位前(儀/並)¶
(同/前)賛復位樂止典儀唱行亞獻禮奏樂執事以爵獻于¶
神位前樂止典儀唱行終獻禮奏樂(儀同/亞獻)樂止典儀唱¶
飲福受胙賛詣飲福位跪搢笏執事以爵進賛飲福酒¶
執事以胙進賛受胙出笏俯伏興平身復位賛二拜(陪/祭)¶
(官/同)典儀賛徹饌奏樂執事各詣神位前徹饌樂止典儀¶
唱送神奏樂賛引賛四拜(陪祭/官同)典儀唱讀祝官捧祝掌¶
<pb:KR2m0010_WYG_084-10b>¶
祭官捧帛饌各詣瘞位典儀唱望瘞奏樂賛引賛詣望¶
瘞位樂止賛禮畢¶
　　　分獻官儀注¶
典儀唱分獻官陪祭官各就位各至拜位候讀祝訖唱¶
分獻官行禮賛引賛詣盥洗所賛搢笏賛出笏賛陞壇¶
賛詣神位前賛搢笏執事以帛進于分獻官奠訖執事¶
以爵進於分獻官獻訖賛出笏賛復位¶
　　　一祝文¶
<pb:KR2m0010_WYG_084-11a>¶
維洪武某年歲次某甲子月日皇帝遣具官某致祭于¶
大成至聖文宣王惟王徳配天地道冠古今刪述六經¶
垂憲萬世謹以牲帛醴齊粢盛庶品祇奉舊章式陳明¶
薦以兖國復聖公郕國宗聖公沂國述聖公鄒國亞聖¶
公配尚享¶
　　　一樂章¶
　　迎神¶
大哉宣聖道徳尊崇維持王化斯民是宗典祀有常精¶
<pb:KR2m0010_WYG_084-11b>¶
純並隆神其來格於昭聖容¶
　　奠帛¶
自生民來誰㡳其盛維王神明度越前聖粢帛具成禮¶
容斯稱黍稷非馨惟神之聽¶
　　初獻¶
大哉聖王實天生徳作樂以崇時祀無斁清酤惟馨嘉¶
牲孔碩薦修神明庶幾昭格¶
　　亞獻終獻¶
<pb:KR2m0010_WYG_084-12a>¶
百王宗師生民物軌瞻之洋洋神其寧止酌彼金壘惟¶
清且㫖登獻于三於嘻成禮¶
　　徹饌¶
犠象在前豆籩在列以享以薦既芬既潔禮成樂備人¶
和神悦祭則受福率遵無越¶
　　送神¶
有嚴學宫四方來宗恪㳟祀事威儀雍雍歆格惟馨神¶
馭還復明禋斯畢咸膚百福¶
<pb:KR2m0010_WYG_084-12b>¶
　　　事例¶
洪武元年遣官釋奠于先師孔子定以仲春仲秋二上¶
丁日降香遣官祭于國子學　四年更定孔子釋奠祭¶
器禮物各置髙案籩豆簠簋登鉶悉用磁器牲用熟樂¶
舞生擇監生及文職大臣子弟在學校者預教習之¶
十五年詔天下通祀孔子頒釋奠儀　二十六年頒大¶
成樂於天下府學令州縣如式製造　永樂八年令天¶
下文廟聖賢衣冠繪塑不合古制者悉改正　二十八¶
<pb:KR2m0010_WYG_084-13a>¶
年黜莽大夫楊雄進漢董仲舒從祀　正統元年令刋¶
印儒學從祀先賢名爵位次頒行天下永為遵守　二¶
年以宋儒胡安國蔡沈真徳秀從祀　三年禁天下祀¶
孔子於釋老宫　又定祭丁品物其不係出産者鹿兎¶
以羊代榛棗以土産果品代　八年追封元吴澄為臨¶
川郡公從祀　景泰六年以兩廡祭品儉薄從太常寺¶
奏増豕四隻棗栗各五十斤黍稷各一斗形塩五十斤¶
及行南京國學一例増設　成化二年追封董仲舒為¶
<pb:KR2m0010_WYG_084-13b>¶
廣川伯胡安國為建寧伯蔡沈為崇安伯真徳秀為浦¶
城伯　十二年増樂舞為八佾籩豆各為十二　𢎞治¶
九年追封宋楊時為將樂伯從祀¶
　　釋菜¶
每月初一日祭酒率本監官并監生行禮¶
　　　儀注¶
其日侵晨執事者各司其事分獻官各官分列於大成¶
門内監生排班俟獻官至通賛唱排班獻官以下各就¶
<pb:KR2m0010_WYG_084-14a>¶
位通賛唱班齊闢户鞠躬拜興拜興平身行禮引賛詣¶
獻官前唱詣盥洗所獻官盥手帨巾訖引賛唱詣酒罇¶
所司罇者舉羃酌酒訖引賛唱詣大成至聖文宣王神¶
位前跪獻爵俯伏興平身(執事者行事/並同釋奠)引賛唱詣兖國¶
復聖公神位前郕國宗聖公神位前沂國述聖公神位¶
前鄒國亞聖公神位前(儀並/同前)至亞聖公位十哲兩廡分¶
獻官一同行禮畢諸引賛同唱復位諸引賛導獻官分¶
獻官至原拜位立通賛唱鞠躬拜興拜興平身闔户禮¶
<pb:KR2m0010_WYG_084-14b>¶
畢十哲兩廡分獻禮(行事並/同釋奠)¶
<pb:KR2m0010_WYG_084-15a>¶
¶
<pb:KR2m0010_WYG_084-16a>¶
¶
<pb:KR2m0010_WYG_084-17a>¶
　　祭先農(遣應天府官祭今/遣順天府官祭)¶
國初以郊廟社稷先農俱為大祀每親祭先農遂耕籍¶
田以后稷氏配神又嘗改請仁祖配神後以山川厯代¶
帝王先師孔子及先農旗纛俱列中祀止遣應天府官¶
致祭先農不設配位祭畢猶親耕籍田永樂遷都後乃¶
遣順天府官致祭列聖登極之初行耕籍禮則親祭每¶
歲以仲春上戊日遣官致祭¶
諸司職掌¶
<pb:KR2m0010_WYG_084-17b>¶
　　　一齋戒(二/日)¶
　　　一省牲¶
牛一　羊一　豕一　鹿一　兎一¶
　　　一正祭陳設¶
先農之神(南/向)¶
犢一　羊一　豕一　登一　鉶二　籩豆各十　簠¶
簋各二　帛一(青色禮/神制帛)　設酒尊三　爵三　篚一于¶
壇東南西向設祝文案于壇西¶
<pb:KR2m0010_WYG_084-18a>¶
　　　一儀注¶
典儀唱樂舞生就位執事官各司其事賛引引獻官至¶
盥洗所賛詣盥洗所搢笏出笏賛引賛就位典儀唱瘞¶
毛血迎神奏樂樂止賛引賛四拜(陪祭/官同)典儀唱奠帛行¶
初獻禮奏樂賛引賛詣神位前搢笏執事官以帛跪進¶
于獻官奠訖執事官以爵跪進于獻官賛引賛獻爵出¶
笏詣讀祝所跪讀祝讀祝官取祝跪于獻官左讀祝畢¶
進于神位前賛引賛俯伏興平身復位樂止典儀唱行¶
<pb:KR2m0010_WYG_084-18b>¶
亞獻禮奏樂執事以爵進于神位前樂止典儀唱行終¶
獻禮(儀同/亞獻)典儀唱飲福受胙賛引賛詣飲福位執事以¶
爵進賛引賛飲福酒執事以胙進賛引賛受胙出笏俯¶
伏興平身復位賛引賛兩拜典儀唱徹饌奏樂執事于¶
神位前徹饌樂止典儀唱送神奏樂賛引賛四拜樂止¶
典儀唱讀祝官捧祝掌祭官捧帛饌各詣瘞位典儀唱¶
望瘞賛引賛詣望瘞位賛禮畢¶
　　　一祝文¶
<pb:KR2m0010_WYG_084-19a>¶
維洪武某年歲次某甲子月日皇帝謹遣具官某致祭¶
于先農之神惟神初興農事乃種嘉糓為民立命萬世¶
永頼今將東作親耕籍田謹以牲醴庶品用修常祀尚¶
享¶
　　　一樂章¶
　　迎神¶
東風啟蟄地脈奮然蒼龍掛角煜煜天田民命惟食創¶
物有先圜鐘既奏有降斯筵¶
<pb:KR2m0010_WYG_084-19b>¶
　　奠帛¶
帝出乎震天發農祥神降于筵藹藹洋洋禮神有帛其¶
色惟蒼豈伊具物誠敬之將¶
　　初獻¶
九榖未分庶草收同表為嘉種實在先農黍稌斯豐酒¶
醴是共獻奠之初以蘄感通¶
　　亞獻¶
倬彼甫田其隰其原來耜云載驂御之間報本思享亞¶
<pb:KR2m0010_WYG_084-20a>¶
獻惟䖍神其歆之自古有年¶
　　終獻¶
帝籍之典享祀是資潔豐嘉粟咸仰于斯時惟親耕享¶
我農師禮成于三以訖陳詞¶
　　徹饌¶
於赫先農歆此潔修于篚于爵于饌于羞禮成告徹神¶
惠敢留餕及終畆豐年是求¶
　　送神¶
<pb:KR2m0010_WYG_084-20b>¶
神無不在於昭于天曰迎曰送于享之筵冠裳在列金¶
石在懸徃無不之其佩翩翩¶
　　望燎¶
祝帛牲醴先農既歆不留不䙝瘞之厚深有幽其瘞有¶
赫其臨曰禮之常匪今斯今¶
　　　事例¶
洪武二年親祭先農以后稷氏配享　十年遣官祭先¶
農令應天府官率農民耆老陪祭¶
<pb:KR2m0010_WYG_084-21a>¶
　　祭旗纛(旗手衛指揮/祭祭神旗附)¶
國家旗纛蔵之内府每嵗仲秋祭山川日遣旗手衛指¶
揮祭于山川壇内之旗纛廟霜降日又祭于教塲至歲¶
暮享太廟日又祭于承天門外永樂後别有神旗之祭¶
専祭火雷之神每月朔望神機營提督官請祭於教塲¶
内今附于後¶
諸司職掌¶
　　　一齋戒(二/日)¶
<pb:KR2m0010_WYG_084-21b>¶
　　　一省牲(牛一羊/一豕一)¶
　　　一正祭陳設¶
　　神七位(南/向)¶
旗頭大將¶
六纛大將¶
五方旗神¶
主宰戰船正神¶
金皷角銃鉋之神¶
<pb:KR2m0010_WYG_084-22a>¶
弓弩飛鎗飛石之神¶
陣前陣後神祇五昌等衆¶
　　犢一　羊一　豕一　登一　鉶二　籩豆各十¶
　　　簠簋各二　帛七(黑二白五/禮神制帛)　共設酒尊三¶
　　爵一　篚一于壇東南西向設祝文案于壇西¶
　　　一儀注¶
賛引引獻官至盥洗所賛詣盥洗所賛就位迎神作樂¶
執事官于神位前斟酒訖賛引賛四拜(陪祭/官同)賛奠帛行¶
<pb:KR2m0010_WYG_084-22b>¶
初獻禮作樂執事捧帛爵進賛引賛詣神位前執事以¶
帛進奠訖執事以爵進賛獻爵訖賛復位跪讀祝讀訖¶
賛俯伏興平身樂止賛引唱行亞獻禮執事於神位前¶
斟酒樂止唱行終獻禮(儀同/亞獻)唱飲福受胙賛詣飲福位¶
跪飲福酒受胙(以下儀與/祭先農同)祭神旗(牲用羊一/豕一無帛)¶
　　　一儀注¶
賛引引獻官就位賛四拜賛初獻禮賛跪賛讀祝訖賛¶
俯伏興平身賛亞獻禮賛終獻禮賛四拜賛詣焚祝所¶
<pb:KR2m0010_WYG_084-23a>¶
訖賛禮畢¶
　　　一祝文¶
維某年月日皇帝遣某官某致祭于天威神機火雷無¶
敵大將軍之神惟神威勇猛勵剛勁精强訇雷掣電歘¶
火㚏風䕶國庇民厥功顯著肅靖兇暴寧謐封疆遇有¶
征討惟神是頼驅鋒遣鏑端直竒妙萬發萬中疊貫連¶
穿破敵致勝如拉枯朽無堅不摧無捍不滅神其蓄銳¶
毓靈用之則應特以牲品致祭神其享之¶
<pb:KR2m0010_WYG_084-23b>¶
　　祭五祀(四孟及季夏分祭各羊一豕一禮神制/帛一嵗暮合祭共羊五豕五制帛五)¶
　　　一儀注¶
賛引引獻官詣盥洗所搢笏洗訖出笏賛就位賛四拜¶
賛行初獻禮賛詣神位前搢笏奠帛獻爵(如素祭/獻茶)出笏¶
復位賛跪讀祝訖俯伏興平身賛行亞獻禮執事捧爵¶
自跪獻于神位左賛行終獻禮執事捧爵自跪獻于神¶
位右賛四拜賛焚祝帛賛詣焚祝所禮畢¶
　　　一祝文¶
<pb:KR2m0010_WYG_084-24a>¶
維某年月日皇帝遣某官某致祭于司戸之神(宫内祭/内官行)¶
(禮/)曰職司于户謹出入之行蔵晝開暮闔衛䕶無私時¶
維孟春謹以牲醴致祭神其鑒知尚享¶
司竈之神(光禄寺祭/内官行禮)祝文曰日月飲食必資于竈㸑有¶
常所神實司之時維孟夏謹以牲醴致祭神其鑒知¶
中霤之神(奉天殿外文樓前西向司禮監/官行禮季夏土旺後戊日祭)祝文曰室之¶
中霤神司其職居中向明照察無私時維季夏謹以牲¶
醴致祭神其鑒知¶
<pb:KR2m0010_WYG_084-24b>¶
司門之神(午門前祭守/門内官行禮)祝文曰職司于門謹出入之行¶
蔵晝開暮闔衛䕶無私時維孟秋謹以牲醴致祭神其¶
鑒知¶
司井之神(宫内祭内/官行禮)祝文曰神司茲井源泉潔清其用¶
日新以供飲食時維孟冬謹以牲醴致祭神其鑒知¶
歲暮合祭五祀(太廟西廡下東向太常寺官行禮儀注/與前分祭同分祭用禮神制帛各一合)¶
(祭用/帛五)祝文曰惟神安養䕶衛各著厥功茲當歲暮特以¶
牲醴報祭神其鑒知¶
<pb:KR2m0010_WYG_084-25a>¶
　¶
　¶
　¶
　¶
　¶
　¶
　¶
　¶
<pb:KR2m0010_WYG_084-25b>¶
　¶
　¶
　¶
　¶
　¶
　¶
　¶
　明㑹典卷八十四¶
